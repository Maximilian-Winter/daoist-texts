# 东岳宝诰

志心皈命礼。赫赫玄英之祖，金轮绍海之宗。弥仙母梦日光生，紫府圣人东华弟。昔建功于长白，始受封于羲皇。初号泰华真人，汉明泰山元帅，唐会崇恩圣帝，圣朝敕字上主。位镇坤维，功参乾造。仁以德仁，回阳手于掌上；圣心益圣，丽日月于天中。五岳称赞于东方，三界独尊于中界。仰奉行于大道，俯纠察于阴司。掌人间善恶之权，握天下死生之柄。惩奸恶而狱分三十六署，司吉凶而案判七十二曹。行善者注生天堂，沉迷者寻声救度。示慈尊垂慈之相，开众生生化之门。福与天齐，功高无量。大悲大愿，大圣大慈。中界至尊，东岳圣帝，慈光救苦，威权自在天尊。
