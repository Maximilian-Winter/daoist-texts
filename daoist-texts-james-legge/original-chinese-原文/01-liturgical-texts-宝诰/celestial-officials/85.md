# 吕祖宝诰

志心皈命礼。玉清内相，金阙选仙。化身为三教之师，掌法判五雷之令。黄粱梦觉，忘世上之功名；宝剑光辉，扫人间之妖怪。四生六道，有感必孚；三界十方，无求不应。黄鹤楼头留圣迹，玉清殿内炼丹砂。存道象于岩祠，显仙踪于云洞。阐法门之香火，理玄嗣之梯航。大悲大愿，大圣大慈。开山启教，灵应祖师。天雷上相，灵宝真人。纯阳演正警化孚佑帝君，兴行妙道天尊。
