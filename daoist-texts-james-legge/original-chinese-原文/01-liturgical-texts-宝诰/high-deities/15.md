# 西王母宝诰

志心皈命礼。天池开泰，无极圣母，龙华盛会宴瑶池，万灵统御传教旨。诸仙献寿，列圣称觴，天威咫尺，功高德重，代燮全衡，仙主道宗。三千侍女，奏笙簧之天乐。百岁蟠桃，开金碧之灵园。救众生之苦难，洒甘露于尘寰。大悲大愿，大圣大慈，无极瑶池大圣西王金母天尊。

志心皈命礼。白玉显迹。龟台炼真。丽元真水。亿世为神。宇宙灵母。至尊元君。孕育天地。万物化生。乾元主宰。瑶池为宫。厚培道德。极致太平。慈航普度。接引迷津。龙华盛会。蟠桃赐群。大德至仁。度回原灵。簿海一统。道继天尊。无极瑶池。大圣西王金母天尊。
