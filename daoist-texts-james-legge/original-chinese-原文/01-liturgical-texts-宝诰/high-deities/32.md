# 太阴星君宝诰

志心皈命礼。大罗天上，七宝苑中，秉金水之精华，姿容绰约，本坤仪之柔顺，瑞相端严，开玉烛之神光，家沾清泽，炼紫房之灵药，人锡长年，虽朓朒而真体罔亏，任满盈而明辉不溢，考核诸仙之升降，主持司禄之权衡，命玉妃而滋甘露，催开万谷春容，咨青女而降玄霜，收敛千仓秋实，化被人天，恩敷三界，大悲大愿，大圣大慈，月府太阴，结璘皇君，宝光幽照如来，妙果素月天尊。
