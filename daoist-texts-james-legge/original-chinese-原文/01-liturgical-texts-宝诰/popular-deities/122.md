# 四值功曹宝诰

志心皈命礼。传文司谕，奏事英雄。三界显德，四府注功。身披金盔银铠，手执白剑青锋。跨马乘骑时而下入地府，踏云步雾时而上达天庭。设醮修斋，处处赖驾以鉴察。录功记过，般般凭神以达通。一年十二月，月月劳神。一日十二时，时时勤功。降新经而挽末俗，临尘世以救颓风。却邪扶正，降吉化凶。大悲大愿，大灵大应。四值功曹，传文使者。
