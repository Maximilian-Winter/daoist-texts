# 和合二仙宝诰

志心皈命礼。云阶阆苑，和合仙宫。潇洒怡然，圣道童心。嬉笑世间离散事，手执荷盒助团圆。神通广大通三界，和合万事遍十方。宝号宣扬，男女婚姻皆美满。玄坛起建，营求利市可称心。稽首礼拜，离别分钗能合钿。燃香供养，分散破镜可重圆。家和而万事全兴，人和而百般皆顺。大悲大愿，大圣大慈。怀道抱德，和合万事天尊。
