# 三丰祖师宝诰

志心皈命礼。始青一炁，教阐十方。积功勋于大明，度众生于廛市。遇火龙而细参至道，入武当而调养谷神。混俗和光，经纬五载；入山面壁，考验九年。大廷朝驾显飞升，名山古洞留仙迹。方方开化，处处设坛。演金科流传万世，证金丹度尽后学。大悲大愿。大慈大仁。至灵至圣。至公至明。群真一元。始祖广慈普度真君。通微显化天尊。
