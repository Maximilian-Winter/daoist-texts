# 南五祖宝诰

志心皈命礼。明真证道，行化南天。九皇降迹於天台，一脉浚通於刘祖。采琼花之仙异，着悟真之丹书。道付杏林，不日还元之篇集；法通鸡足，于焉丹髓之书成。真人挺出惠州，性地悟超神俊，刀圭入口，神化无边。施雷雨於掌中，苏民生於世外。德彰南海，获琼玉之英标；道徧遐荒，饫法言之灵妙。龙虎浮罗之迹，武夷玉隆之区。过化多方，真文备着，为神仙之首冠，集前代之范模。誓愿弘深，慈悲仁圣祖师。悟真紫阳真人、杏林翠玄真人、道光紫贤真人、泥丸翠虚真人、琼管紫清真人。
