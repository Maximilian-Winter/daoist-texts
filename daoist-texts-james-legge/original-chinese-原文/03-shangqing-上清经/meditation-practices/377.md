# 上清修行秘诀(拟)

敦煌p・2732抄本，原件首尾残 缺，无标题。大渊忍尔拟定为南 齐道士顾欢所撰《真迹》残本； 饶宗颐考订应为梁朝陶弘景《登 真隐诀》佚文。今据内容拟定经 名为《上清修行秘诀》1。

(前文缺)

保全，出景藏幽，五灵化分，合明扇虚， 时乘六云，和摄我身，上升九天七韵。 毕，又叩齿七过，乃开目，事讫。前云服雾 之法，其序云：雾者，山泽水火之华精，金石之盈 气。而今所存服，犹是我五藏中气者，何耶？谓向 呼出廿四气，使与外雾相交，两烟合体，然后服之五 十过，则是服雾气得廿六通矣。此道神妙，神 州玄都多有得此术者，尔可行此耶。亦 告杨君也。久行之，常乘云雾而游也。又 云：久服之，则能散形入空，与云气合 体。右中君告。

杨书 金刚檀广大

杜广平所受介琰玄白之术，一名 胎精中景玄白内法。常旦旦坐卧任 意，存泥丸中有黑气2，芒气。即从臂骨肉及 肉之中通，使流上至于肩腋，而日犹在握中，日芒 忽变成火以烧臂，使内外通匝洞彻良 久。存一臂皆如火炭之状，咽咽然也。毕，乃阴 祝曰：四明上元，日月气分，流光焕 曜，灌液凝魂，神火散景，荡秽练烟，洞 彻风煞，百耶燔然，使得长生，四支完 全，淫害鬼鬼3，收付北辰六韵。毕，存 思良久，放身自忘。存火烧疾处左右，觉令有 热势，久久乃悦焉忘身，于此乃毕。昔长史患手臂 不佳，故小君说此法耳。令学者脱有诸风挛疾定， 可施用之。亦不但手臂，若头面、四支，皆当如此。 日之所在，不必把握，唯令是所疾之处而烧之也。 亦兼制却冢讼考黒矣。

右保命说此，云案消摩上秘祝法。此 盖所谓消摩之愈疾者也。

常以生气时，后云向王而祝，则亦宜先向 王平坐案之。咽唾二七过毕，案(按)体所 痛处，后云案卅一过。此谓的有痛处，则以手急案 之，热极通之，小举手复案，凡卅一过。虽无正疾处者，亦常先摩将案抑身体而祝之，但不复限其数耳。 向王而祝曰亦当微言：左玄右玄，三神合 真，左黄右黄，六华相当，风策恶疾，伏 匿四方，玉液流泽，上下宣通，内遣水 火，外辟不祥，长生飞仙，身常休强六韵。 毕，又咽唾二七过。常如此，则无疾。 又当急案所痛处卅一过。

右沧浪云林宫右英王夫人所出，云 出《太上録淳发华经》上案摩法，亦 云辟亚心气。从前风病来至此，凡四条，皆众真 令 告长史，即事为言耳。

长史书

恒以手案两眉后小空中三九过。 各以手第三指案眉后空中，空中自有小穴，叩齿闻 四动处是也J名六合之府。又以手及指摩 两目下权(顾)上。又各以第三指及掌心，横 摩权上目下凹中，向目门，两手相随俱将之，亦应二• 九过。又以手旋耳，行卅过。又各以手大指 虎口，使授耳向上将之，手上行至于头顶，摩唯令数 无时节也。毕，辄以手逆乘额三九过，从 眉中始，乃上行入髪际中。又以两手大指 扶耳上，其手令两小指并合，从眉上而将额上，入发 际，出顶上也。口旁咽唾，多少无数也C始 乘额时，便就咽唾，至毕。如此常行，目日清明，一年可夜书。

以手乘额内，存赤子日月双明，上 元欢喜，三九始眉4，数毕乃止。此谓 手朝三元固脑坚发之道也。乘额时，当临 目心存泥丸宫上元赤子名字，容色和悦，及明堂中 左日右月，映照头内诸宫也。头四面，以两手 乘之，顺发结，唯令多也。于是头血流 散，风湿不凝。乘额竟，又痛，以手更互上将头 发，亦可徐掷无定数，觉通匝小热而止。

都毕，以手案目四眦二九，觉令见 光分明。是检眼神之道，久为之，得见 百灵。两手各以第二、第三指案之，令见紫青赤三 色光，圆曜分明也。此前诸事，皆各各以次为之，每 欲凝久，勿速略矣。勤而行之，使手不离面 乃佳。已成真人犹不废也。修事有闲，便 可为之，不待时节，益易恒耳。

右裴清灵说。此道出《太上宝神经》 中，此经初不下传于世也。当来为 真人者，时有得者。案前序云钞经相示 者，是指说此一事出耳。南真云：《宝神经》是裴 清灵锦囊中书，侍者常所带，昔从紫微夫人受此 书，吾亦俱如此，写西宫中定本如此。《宝神经》 别有大卷，当并是治身之要法，已成真人 者乃得 受之也。

长史书

夜卧觉常更，急闭两目，一夜数过觉， 便皆为之，勿得遗忘。叩齿九通，咽唾九过 毕，以手案鼻之边，左右上下数十过。 俱以两手第二、三指摩案，从鼻下起，至眉间，可三 九过也。微祝曰：太上四明，九门发精， 耳目玄彻，通真达灵，天中之台，流界 调平，骄女云仪，眼童英明，华聪昊朗， 百步眇清，保和上元，徘徊九城，五藏 植根，耳目自生，天台郁素，柱梁〔不〕 倾，七魄藻练，三魂安宁，赤子携景，辄 与我并，有敢掩我耳目，太上当摧以流 铃，万凶消灭，所愿必成，日月守门，心 藏五星，真皇所祝，群响敬听十四韵。 毕，又咽唾九过，摩拭面目令小热，以 为常每欲也。卧觉辄案祝如此，勿失 一卧也。真道虽成，如我辈故常行之， 但不复卧，自生(坐)为之耳。此法既卧觉 所行，恐人疑真人亦复耽寐，故发坐为之言以明之， 则不必以卧觉用也。

右紫微夫人言。此《太上宝神经》中 祝辞，上道也。令人耳目聪明，强识 豁朗，鼻中调平，不垂津液，四响八 彻，面有童颜，制魂録魄，却辟千摩

(魔)七孔分流色如素华真起居 之妙道也。所以名之为起居者，常 行之故也。此亦应是《宝神经》中事，夫人裴 君说竟，仍复及此，故亦云此《宝神经》中祝辞也 如此亦不必止在夜卧觉坐起，及昼卧并可恒用 耳。序祝皆有佳说，何可不勤。

长史书

天真是两眉之间眉之角也-此则眉 内角两头。先各以手第三指案之。山源曰疋白畀下 人中之本侧，在鼻下小入谷中也。此对 鼻中鬲内际宛宛凹中。次以两手第三指端挟案之 华庭在两眉之下，是彻视之津梁。眉下 目匡上骨凹中。次各横第三指案之。天直八是引 灵之上房。此一句犹重说前眉角之义耳。日一、 中、暮，日一，平旦丑寅时也；中，午时也；暮则初 夕戌亥时也。咽唾三九，先咽唾毕，乃案之 急以手三九阴案之，以为常。以次各案一 处，辄三九过毕，乃次一处也。令人致灵彻见， 杜遏万耶之道也。一日三过行耳。如此 则夜中不为也。案而祝曰：余法皆案毕乃祝・ 此云案而祝者，即是于案中便祝，令案一二处 口口口口□祝当以最后案华庭时，临目仍祝之故 □□□□开口口口口俱案三处亦得耳，以第 □ □□□□口口□!□又以第四指(以下缺)

上清修行秘诀

1.本篇録文可参见陶弘景《真诰》、《登真隐诀》及《上清握 中诀》等书。敦煌本原文中部分俗写异体字，均已改作 规范繁体字。

2.抄本此处当有缺行。参见《登真隐诀》卷中。

3.淫害鬼鬼：《握中诀》卷中作「注气考鬼”。

4.始眉：当作“始周」。
