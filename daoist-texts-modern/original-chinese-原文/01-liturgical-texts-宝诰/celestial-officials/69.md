# 十殿阎王宝诰

## 一殿秦广王宝诰
志心皈命礼。玄冥宫内，玉寳凝神。应妙有开明于震旦，遍威光布令于风雷。慈悲教主，仁寿宗师。恩覃九有，德泽浩劫。大悲大愿，大圣大慈。秦广大王，太素妙广真君。回向赞。玄冥宫内，玉华光炜，灼灼青芽焕东扉，幽爽尽沾依，慈恩普惠，风雷悉停威。

## 二殿楚江王宝诰
志心皈命礼。普明宫内，玄真郁元。承丹景发挥于明离，布慈风威镇于火翳。洞烛法界，消除热恼。冶魂朱陶，摄魂晏景。大悲大愿，大圣大慈。楚江大王，阴德定休真君。回向赞。普明宫内，玄御威神，应化大千惠泽深，夜壑舞阳春，法雨遍布，火翳悉停熏。

## 三殿宋帝王宝诰
志心皈命礼。纣绝宫内，太妙流光。应少昊配位与于兑阙，施惠泽遍极于金刚。毓义含精，肃严白帝。拯提幽趣，苏滞飞骞。大悲大愿，大圣大慈。宋帝大王，洞明普静真君。回向赞。纣绝宫内，瑞光盈盈，下覆三千照夜扄，錬质冤魂醒，弘恩溥济，金刚化玉英。

## 四殿五官王宝诰
志心皈命礼。太和宫内，玄上凝真。妙元精御运于坎位，流爱日宣布于溟冷。道体渊源，德恩冲粹。济度沉迷，超离苦海。大悲大愿，大圣大慈。五官大王，玄德五灵真君。回向赞。太和宫内，空青光莹，天寳泉飞湛露明，幽爽悉复形，慧日遐覆，春暖回溟冷。

## 五殿阎罗王宝诰
志心皈命礼。讨伦宫内，度仙含灵。结真精育元于艮位，皷明庻敷泽于镬汤。仁慈广扇，德惠龎弘。统摄玄曹，威提虎禁。大悲大愿，大圣大慈。阎罗大王，最胜耀明真君。回向赞。讨伦宫内，瑞光磷磷，遍照酆城圣泽新，十类尽沾恩，睿号宣扬，镬汤免沉沦。

## 六殿卞成王宝诰
志心皈命礼。明晨宫内，好生含真。体元皇司化于巽隅，布慈风发祥于铜柱。济死济生，无等无伦。开明幽壌，豁苏迷途。大悲大愿，大圣大慈。卞成大王，寳肃昭成真君。回向赞。明晨宫内，慧日遐敷，仁风广播出旸谷，穷爽接步武，御炁摄生，铜柱化蓬壶。

## 七殿泰山王宝诰
志心归命礼。神华宫内，太虚结真。承素皇化景于坤元，降慈光御运于屠割。元范恢漠，真精纯粹。泰及长夜，慧烛寒庭。大悲大愿，大圣大慈。泰山大王，神变万灵真君。回向赞。神华宫内，紫虚欝英，峨峨劫仞证元功，游爽雚灵风，驾景返胎，屠割碧莲生。

## 八殿平等王宝诰
志心皈命礼。七非宫内，无量含元。体六位行健于成干，施法雨资始于火车。真元教主，度人圣师。遏爽亱台，拯迷契道。大悲大愿，大圣大慈。平等大王，无上证度真君。回向赞。七非宫内，骞木生华，玲珑寳树覆尘沙，滞魄悉升遐，元皇降诏，火车育灵芽。

## 九殿都市王宝诰
志心皈命礼。碧真宫内，玉虚化灵。接赤皇统系于青汉，分紫极垂庥于普掠。德元真全，道炁罗浮。援魄结胎，陶魂离爱。大悲大愿，大圣大慈。都市大王，飞魔衍庆真君。回向赞。碧真宫内，爱日容容，璚台十二御灵风，无边宿姤静，浴质錬形，普掠化瑶京。

## 十殿转轮王宝诰
志心皈命礼。肃英宫内，真皇结精。体厚载赞化于元中，凝冲和普惠于无间。招提品类，宰御群伦。枢机四生，注化六道。大悲大愿，大圣大慈。转轮大王，五华威灵真君。回向赞。肃英宫内，玄鹤降诏，四九幽垒尽开晓，无间化莲沼，虔诚效信，随愿恣逍遥。
