# 上元天官大帝宝诰

志心皈命礼。玄都元阳，紫微宫中。部三十六曹，偕九千万众。考较大千世界之内，录籍十方国土之中。福被万灵，主众生善恶之籍。恩覃三界，致诸仙升降之司。除无妄之灾，解释宿殃。脱生死之趣，救拔幽苦。群生是赖，蠢动咸康。大悲大愿，大圣大慈。上元九炁赐福天官，曜灵元阳大帝紫微帝君。
