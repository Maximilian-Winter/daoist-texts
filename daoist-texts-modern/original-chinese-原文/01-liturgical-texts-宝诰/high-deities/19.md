# 下元水官大帝宝诰

志心皈命礼。旸谷洞元，青灵宫中。部四十二曹，偕九千万众，掌管江河水帝万灵之事。水灾大会，劫数之期。正一法王，掌长夜死魂鬼神之籍；无为教主，录众生功过罪福之由。上解天灾，度业满之灵；下济幽扃，分人鬼之道。存亡俱泰，力济无穷。大悲大愿，大圣大慈。下元五炁解厄水官，金灵洞阴大帝，旸谷帝君。
