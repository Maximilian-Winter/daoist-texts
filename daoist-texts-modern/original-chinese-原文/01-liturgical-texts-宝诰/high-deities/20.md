# 火官宝诰

志心皈命礼。四元四品，考较火官。运扶乾健，德合离明。居太阳丹天之中，统左府注生之籍。盛德在火，炎帝持衡。功参佐於三元，气运行於四月。驾赤龙而行南陆，照明荧惑之宫；烛朱陵而显丹台，焕赫文昌之府。辉辉朗耀，炳炳照临。大悲大愿、大圣大慈、赤皇上品三炁火官炎帝真君、洞阳大帝南丹纪寿天尊。
