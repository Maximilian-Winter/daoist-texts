# 南斗宝诰

志心皈命礼。太微正曜，南极都曹。主司阳官，宰御火帝。位离宫而名符日曜，随斗柄而环应七元。助天地丰育之功，体道德光明之照。受性降神，握品物生成之统纪；陶魂铸魄，管人天迁化之枢机。注秩消灾，延龄溥福。至圣至尊，大悲大愿。中天大圣，南斗六司，延寿星君。寿星大帝，阳明普度天尊。


至心皈命禮。位崇南極。分主離宮。尊居上凝於北辰。倏忽下臨於天界。主張大化。養育黎元。三才咸屬於照臨。六合悉歸於掌握。大悲大願。大聖大慈。南斗六司延壽星君。
