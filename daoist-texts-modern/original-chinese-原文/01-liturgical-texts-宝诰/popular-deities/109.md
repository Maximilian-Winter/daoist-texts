# 王灵官宝诰

志心皈命礼。先天主将，一炁神君。都天纠罚大灵官，三界无私猛吏将。金睛朱发，号三五火车雷公。凤嘴银牙，统百万貔貅神将。飞腾云雾，号令雷霆。降雨开晴，驱邪治病。观过错于一十二年，受命玉帝。积功勋于百千万种，誓佐祖师。至刚至勇，济死济生。方方阐教，处处开坛。豁落猛吏，三五火车。太乙雷神应化天尊。
