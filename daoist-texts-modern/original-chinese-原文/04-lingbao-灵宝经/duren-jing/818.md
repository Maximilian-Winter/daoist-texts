# 元始无量度人上品妙经注解

经名：元始无量度人上品妙经批注。元人薛季昭撰。三卷。底本出处：《正统道藏》洞真部玉诀类。

进经表

小兆臣薛季昭诚惶诚恐、稽首顿首、再拜上言。臣闻黍珠造化，因元始以泄玄；灵宝本章，赖道君而演化。天不爱道，世得见经，诚为混沌赤文，名曰上品妙首。元纲流演，则三十二帝，神文营卫，则二十四人。上消天灾，下禳毒害。故轻泄漏慢者，身经地狱；而供养尊礼者，位登仙公。然世人诵咏虽多，于经旨通明者少。先贤非无笺注，多入幽玄；末学未易通融益滋疑惑。心如昧昧，音W琅琅。臣季昭等是凡夫，好参玄窍，师传心印，帅显雷坛。愧无寸功可消三恶，助六经之句解，参诸老之玄谈，集成一家，广开众目。不敢施于上道，祇接引于下根•，随字发明，逐章剖析，但欲焕圣言于日月，焉能免罪咎于丘山，祈帝之恩，恕臣之僭。臣诚惶诚恐，稽首顿首、再拜。恭惟无上大罗三境金阙玉皇上帝玉陛下，开明三景，化生诸天。玄座说经，同时称善。生死受赖，为福难胜。玄奥可详，度人无量。伏望悯臣未消秽气，念臣好学至经，通玄究微，粗悉其章；焚香诵经，愿成此志。仰蒙帝佑，获就良因，了积年未了之心，开夙世罔开之眼。利施六天之下，是男是女，咸得长生。庶几一日之间，无智无愚，皆可入道。彼此俱无妄想，祖宗但愿升迁。仍请护持，相传久远。昔诸天记人功过，毫分无失；今一国倾心归仰，喜庆难言。臣下情无任瞻天望圣，昧死俯伏，谢罪祈恩之至。谨言。

大德七年甲辰上元日，小兆臣薛季昭上表

元始无量度人上品妙经注解卷上 九江冰湖埜人薛季昭显翁批注

太上洞玄灵宝无量度人上品妙经

太上者，即玉晨高上大道君也。元始天尊之弟子，太微天帝君之师，居上清上元玉宸宫。既授以经，因正题首标之洞者。三洞即洞真、洞玄、洞神也。玄者，妙也；散则为经，敛则为道。灵宝者即三宝之中一章O按《生神章经》云：龙汉开图，化生灵宝君，至赤明元年，出书度人，时号上清。玄都玉京七宝紫微宫，道君所居之天也。此《度人经》是太上道君灵宝天尊所集，故曰灵宝。无量者，不可限量，言其多也。度人者开度众生也。上品者上上度人之极品也。妙经者，妙即玄也，经即径也。此经乃度人玄妙之快捷方式。

道言：昔于始青天中，

此经，元始授之道君。凡道言者，即道君编述之言也。道君言我于往昔无量劫，在始青天中时，此天即北方八天中，说碧落浮黎空歌保珍之一天。《道藏》云：欲界六天，自东方第一太皇天至第六上明天为欲界，此夭劫到大火焚炖。色界十八天，自东方第七虚无天至西方第八无极天为色界，此天劫到大水流荡。无色界四天，自北方第一皓庭夭至第四太素天，已上为无色界，此夭劫到大风吹散。又自北方第五天至第八天乃四种民天也。虽总曰无色界，然此夭劫劫长存，水、火、风皆不能到也。三界劫坏，此天圣人又开化人种，始青天乃四种民之一天。如在上宰制劫运，化生诸夭也。

碧落空歌大浮黎土，

说始青天中，青碧梵气，豁落无边，其中天人空洞之歌，交相响答。浮黎者，始青天王国王隐名。

受元始度人无量上品。

道君说我于始青天中，受得此上上经品。此道君序天尊说经之初。

元始天尊当说是经，周回十过，以召十方，始当诣座。

道君说天尊当初说经，周回十次，普召十方，然后就座。过者，徧也。十方者，东、南、西、北四方，东北、东南、西南、西北四维，上、下方数。始于一，终于十。十徧则始终周徧矣。

天真大神，上圣高尊，妙行真人，无鞅数众，乘空而来。

此指得道修证成真之人，皆来听天尊说经。无鞅者，无数之义。乘空者，驭炁乘虚来至说经之所。

飞云丹霄，緑舆琼轮，羽盖垂荫。此言一时听法而来仪饰如此。

流精玉光，五色郁勃，洞焕太空，七日七夜。

此言诸仙精炼成真，内养五脏，光华发外则成五色，朗照虚空久而不散。郁勃者，茂盛之义；洞焕者，光彻之义。诸天昼夜，不比人间也。道君显诸天真皆来听法。

诸天日月星宿，璇矶玉衡:时停轮。

天天皆有三光，为听经故，暂停轮转。璇矶者，斗府也；玉衡者，斗柄也。

神风静默，山海藏云，天无浮翳，四添朗清。

万缘絶静，一尘不留也。

一国地土，山川林木，缅平一等，无复高下。

指大浮黎土之中，一样平等，无有高低也。

土皆作碧玉，无有异色。众真侍坐。

无异色者，土与碧玉一般样也。经曰：说法之所，宫殿皆成七宝。道君显天尊道力化现。

元始天尊玄座空浮五色师子之上。

天尊悬虚而升座，驭黒而浮空，皆不着于有相无相。师子乃百兽之王，表天尊御此之上，高出诸天。五色者，法相光明也。

说经一徧，诸天大圣同时称善。

一徧纔周，诸天中人随根器而各有悟入，皆称其好。

是时一国男女聋病，耳皆开聪；说经二徧，盲者目明；说经三徧，喑者能言；说经四徧，跛痼积逮，皆能起行；说经五徧，久病痼疾，一时复形；说经六徧，发白反黑，齿落更生；说经七徧，老者反壮，少者皆强；说经八徧，妇人怀姙，鸟兽含胎，已生未生，皆得生成；说经九徧，地藏发泄，金玉露形；说经十徧，枯骨更生，皆起成人。

说经一徧，召东方时聋者听。说经二徧，召南方时目盲者见。说经三徧，召西方时口哑者声。说经四徧，召北方时足跛者行。说经五徧，召东北方时久病废病体完。说经六徧，召东南方髪白反黑、齿落重生。说经七徧，召西南方衰老者健，少弱者勇。说经八徧，召西北方凡已生未生者皆得成形。说经九徧，召上方时地下伏藏皆现光彩。说经十徧，召下方时枯骸朽骨起死回生。是时一国是男是女，莫不倾心，皆受护度，咸得长生。

说经之时，不拣男女，皆沾福力。已生天者因经护度，未度世者因经长生。此道君序天尊说经之效也。

道言：是时元始天尊说经一徧，东方无极无量品至真大神、无鞅之众浮空而至。

说经二徧，南方无极无量品至真大神，无鞅之众浮空而至。

说经三徧，西方无极无量品至真大神、无鞅之众浮空而至。

说经四徧，北方无极无量品至真大神、无鞅之众浮空而至。

说经五徧，东北无极无量品至真大神、无鞅之众浮空而至。

说经六徧，东南无极无量品至真大神、无鞅之众浮空而至。

说经七徧，西南无极无量品至真大神、无鞅之众浮空而至。

说经八徧，西北无极无量品至真大神、无鞅之众浮空而至。

说经九徧，上方无极无量品至真大神、无鞅之众浮空而至。

说经十徧，下方无极无量品至真大神、无鞅之众，浮空而至。

《道藏》云：东方安太堂乡纳善世界，南方宛黎城境弃贤世界，西方福堂洲咸行世界，北方郁单野清浄世界，东北福集乡长安世界，东南元福田用贤世界，西南延福乡仁静世界，西北福德乡延贤世界。上方三十二天、玄都玉京紫微之中，诸天真众，下方五岳九垒、洞渊水府、北都罗郑三十六宫地下诸真神众也。

十徧周竟，十方无极夭真大神，一时同至。一国男女倾心归仰，来者有如细雨密雾，无鞅之众，连国一半。土皆偏陷，非可禁止。

十方皆来，不约而同。细雨密雾者，言其多也。迤者，倾反似地狭隘，不相容者。此道君序天尊周回说经，而十方皈向也。

于是元始悬一宝珠，

于是天尊示宝珠像，方便开度，显圣别凡。

大如黍米，在空玄之中.，去地五丈。

黍米，至微之物，珠之小者如之。天尊现此珠，虚空中地之相去有五丈远，此等妙理，非笔可谈。元始黍珠，人人性分具足，特为五欲障碍，充拓不去，所以与其悬远。苟于五欲中能离去之，则一点灵光照天照地，与元始黍珠何异哉。

元始登引天真大神、上圣高尊、妙行真人、十方无极至真大神、无鞅数众，俱入宝珠之中。

天尊慈悲悬珠示人，先登珠内，引示众真。道君显天尊示珠方便。

天人仰看，

浮黎天人尚有累在，止可仰观宝珠，不能从有入无。

惟见勃勃从珠口中入，既入珠口，不知所在。

诸天人但见众真群入珠口，无迹可见矣。

国人廓散，地还平正，无复欹陷。

道既复隐，地复还元。

元始即于宝珠之内，说经都竟，众真监度，以授于我。

天尊既引众真升玄入妙，即于珠内传道说法。太上道君亲承其旨。都竟者，圆满也。监度者，监临开度也。

当此之时，喜庆难言，法事碍悉，诸天复位，B敛之间，寂无遗响。矗者，略也。悉者，详也。大道不须略通线路，即悟真玄，所以喜悦。复位者，各归元位。寂者，无声音之可闻也。道君显天人圣凡不同。是时天人遇值经法，普得济度，全其本年，无有中伤。

当时浮黎国土，天人滞于有形，虽不得入宝珠之内，然得遇天尊，假此因缘，皆受济度，无有中路夭伤。天年者，惟解悟真常，则证入虚无妙道。倾土归仰，咸行善心。

尽一国土，莫不归向。修习下文十二善业。

不杀不害，不嫉不妬，不®不盗，不贪不欲，不憎不姻，言无华绮，口无恶声。此十二善业也。断一切命曰杀，陷一切物曰害，毁人成功曰嫉，忌人胜已曰妬，非色而染曰侄，取物不义曰盗，好夺无厌曰贪，妄起心意曰欲，妬嫌他人曰憎，欺人自能曰増，花言巧语谓之华绮，出口不逊谓之恶声。齐同慈爱，异骨成亲。

三业既除，六根清浄，一体同观，有甚亲疏。

国安民丰，欣乐太平。

善缘纯熟，恶念消融。国安无事，民乐太平。若人于十二时中，心地清浄，齐物我、无怨恶，亦是自心太平也。

经始出教一国，以道预有至心，宗奉礼敬，皆得度世。

道君言：我当初受经于天尊，然后出经于一国，普教天人，宿有修证者，生希有相，崇重信向，由凡而修，可以入圣。度世者，超出凡世也。此道君劝人修十二善业之因缘也。已上道君序受经之始末。

道言：元始天尊说经中所言，并是诸天上帝内名隐韵之音，亦是魔王内讳，百灵之隐名也，非世之常辞。

内名隐韵者，如帝郁继玉明至大择法门是也。魔王内讳者，如巴元丑伯至流铃八冲是也。百灵隐名者，如中有度人不死之神以至桃康、合延是也。此皆非世俗寻常之句语也。此道君详说经由之所言。

上圣已成真人，通玄究微，能悉其章。诵之十徧，诸天遥唱，万帝设礼，河海静默，山岳藏云，日月停景，璇矶不行，群魔束形，鬼精灭爽，回尸起死，白骨成人。

高天上圣皆从元始祖炁分真降神，故能通达玄妙，穷究精微，尽详其旨。体天尊周回十过而诵之，诸天远闻而唱咏，万帝亲近而拜礼；河海神为听经而寂静，山岳神为听经而藏云；七曜不行而停光，魔精束形而消灭，已死者可回尸，白骨者可成人。道君序上品之人诵经因果。

至学之士，诵之十过，则五帝侍卫，三界稽首。魔精丧眼，鬼袄灭爽，济度垂死，絶而得生。

至心学道之士，亦如此诵经十过，五方五帝、三界万灵皆来拱护，尊敬其人，魔鬼可以消伏，死絶可以回生。道君序中品之人诵经因果。

所以尔者，学士秽气未消，体未洞真，召制十方，威未制天政，德可伏御地祇，束缚魔灵，但却死而已，不能更生。尔者，近也。近来学者心虽不染于六尘，而秽气未尽于消灭；体虽未洞达于真玄，而十方已听于召役；威虽未可以制御天之七政，而德已可以制伏地之神祇。身虽未可超证而更生，其人亦可脱无常而却死。道君序下品人诵经因果。

轻诵此章，身则被殃，供养尊礼，门户兴隆。世世昌炽，与善因缘，万灾不干，神明护门。

轻诵则受恶报，敬诵则受善报。身前则门户兴旺，身后则子孙众多。不特自己无灾，且有神明拱侍也。此道君开述敬慢者罪福。

斯经尊妙，独步玉京，度人无量，为万道之宗。巍巍大梵，德难可胜。

玉京者，玉山上京也。大梵者，大梵真泉也。此经梵黒八会，结成度人功德，何可胜言。所以独步玉京之上。道君总结此经功力，不可思议。

道言：凡诵是经十过，诸天齐到。亿曾万祖，幽魂苦爽，皆即受度，上升朱宫格。皆九年受化，更生得为贵人。大凡诵经十方，诸天皆来作证，累劫宗亲悉得解脱，从炼度格入贵人品。朱宫者，南方世界中朱陵火府也。府有流火之庭，

大凡度世者，皆从朱宫浓炼秽质而成仙骨。格有三等，上者三年，中者九年，下者二十四年。指中等炼度格式也。道君序诵经者，死魂有超度格。

而好学至经，功满德就，皆得神仙。飞升金阙，游宴玉京也。

心之爱曰好，此言以灵宝修心者也。功行圆满，七祖同升。紫金阙白玉京，皆大罗玉清之境。道君序好者之功优于诵。

上学之士，修诵是经，皆即受度，飞升南宫。

上等学人既诵咏之，又修行之，不拘南宫限格，径可超升。道君序修诵两全者，又优于好经者也。

世人受诵，则延寿长年，后皆得作尸解之道。魂神暂灭，不经地狱，即得反形，游行太空。

世间男女受经于人而诵之者，在世决可长年，身后不由地府，即得反形而尸解；精神飞行于太虚。尸解者，谓形虽死而神不灭也。道君勉世人受诵有如此因果。

此经微妙，普度无穷，一切天人，莫不受庆。无量之福，生死蒙惠。

此度人经，功德无量，上而诸天，下而诸人，生者死者，莫不赖之。道君总结一切修诵受持，决可得福。

上天所宝，不传下世。至士赍金宝，效心盟天而传。

至心修道者，欲得此经，必将质信，重设盟誓，告天而传。表经之不可易得也。此道君述经之不可轻传也。

轻泄漏慢，殃及九祖，长役鬼官。

轻忽泄渎，漏逗慢易，此不敬信者，累及九祖，落命之后，受役鬼官，如推沙走石，塞山填海，踏雷车，摇电火，受此等苦，无有出期，是曰长役鬼官也。道君述受经者不可轻慢。

侍经五帝，玉童玉女各二十四人，营卫神文，保护受经者身。

纔开经卷，便有神卫。五方五帝，各勅玉童、玉女二十四人来卫护之。玉童、玉女者，修炼纯粹、无秽质也。各者总五，五数合,百二十者也。身，指受诵此经者之身也。此道君述开卷诵经，则有诸神便来卫护。

道言：正月长斋，诵咏是经，为上世亡魂断地逮役，度上南宫。

正月上元天官赐福，此月斋诵，可以断除久远先亡受地府连逮之苦役。其魂神可超升赤明天宫，受南昌之炼度。

七月长斋，诵咏是经，身得神仙，诸天书名黄无白简，削死上生。

七月，中元；地官赦罪。此月斋诵，可入仙阶。天真记名，简録之士，北斗削落死籍，南斗注上生名。

十月长斋，诵咏是经，为国王、帝主、君臣、父子安镇国祚，保天长存，世世不絶，常为人君安镇其方，民称太平。

十月，下元；水官解厄。此月斋诵，可保劫运，君民蒙福。

八节之日，诵咏是经，得为九宫真人。

立春、春分、立夏、夏至、立秋、秋分、立冬、冬至，此八节也。《感应篇》云：此等日分，三官九署斜録罪福。八节斋诵，可增善果。命过之后，神生九天。九宫者，即生神九天宫也。

本命之日，诵咏是经，魂神澄正，万炁长存。不经苦恼，身有光明。三界侍卫，五帝司迎。万神朝礼，名书上天。功满德就，飞升上清。

本命日，即自身本命日辰也。此日，身中元辰飞奏罪福。学人若能斋诵，则生有善力，死无恶趣。坐则三界侍傍而翊卫，行则五帝伺动而前迎。人多感此，但观古人云：法行先天一炁，将用自己元辰，便可以意悟。此述三元、八节、本命吉日，修诵因果耳。道君序学士修诵之功用也。

道言：行道之日，皆当香汤沐浴，斋戒入室，东向叩齿三十二通，上闻三十二天，心拜三十二过。

此道言以下，皆修诵之法。不用读诵，但依此存想。行道者，将演经也。沐发浴体，斋心持戒，盖欲交接天人真炁也。入浄室东向迎生炁而坐。叩齿，所以集一身之神，以召万灵。每叩一通，令响应一天，存我起拜三十二天帝。从皇曾天以次，一一密诵天名，须存见天宫、楼阁、帝君及左右，俨然随心跪拜，知身亲朝礼之状。

闭目静思，身坐青、黄、白三色云炁之中。

收光内视，不杂妄想。三色云燕者，三境玄元始梵炁也。存我坐下有三色青、黄、白炁。

内外蓊冥，有青龙、白虎、朱雀、玄武、师子、白鹤罗列左右。

内彻五脏，外盈一室，蓊郁冥合，常绕经案。存青炁从肝自眼中出，化青龙,居于左。白从肺自鼻中出化白虎，居于右。赤炁从心自口中出，化朱雀，居于前。黑从肾自耳出，化玄武，居于后。次存师子盛猛之兽，白鹤鲜洁之禽，罗布左右。

日月照明，洞焕室内。

眉后两小穴为六合之府，存日月自中出。太阳自左亢出，紫赤色光、九芒太阴自右亢出。黄白色光十芒，一云左目为日，右目为月，一室之内，金紫光灿。

项生圆象，光映十方，如此分明。

存日月光芒灌我鼻中、入脑后四寸金华宫。圆象出项后，大如车轮，光照内外，一一分明，如亲目所见也。

密呪曰：依下文召出身中众神。

无上玄元太上大道君，召出臣身中三五功曹、左右官使者，侍香金童、传言玉女、五帝直符、直日香官，各三十二人出。

默存自身中出，各各装严，森列左右前后。

关启所言，今日吉庆，长斋清堂，修行至经，无量度人。

受法M者，即具位。如未受法镜者，即云：奉道弟子某，尽心所欲言；亦贵简当。若知夫三洞中盟之道，见行事则言修行至经。自非此人，即不言。但云清堂诵经，若为十方幽普，则言无量度人。若为一事而诵，则言为某事诵经。

臣及甲乙，转经受生，愿所启上彻，径御无上三十二天元始上帝至尊几前。

臣及甲乙者，若为己为人，则言臣及某人。若自看诵，止称自己姓名。转经受生，若为他人，则言臣为某人，盖心不兼二也。贵在精诚，上达诸天上帝之前。

祝毕，引炁三十二过，东向诵经。

从皇曾天始，一一称扬名号，每存本天中真炁，一如玉霞之辉，下灌我身，以鼻引口吸，流入五脏之中。内外虚白，即向东迎生杰而持诵也。右正经之前序，已上道君示学士修诵之法也。

元始无量度人上品妙经批注卷上

 

元始无量度人上品妙经注解卷中 九江冰湖埜人薛季昭显翁批注

此正经乃元始所说，故直曰元始无量度人，表元始以此经开度无量也。

元始洞玄，灵宝本章，

元始天尊说此经，以泄三洞玄妙之道也。道君受元始洞玄之旨，以为灵宝修真之本，演而成章。此言本经上下二章。

上品妙首，十回度人，百魔隐韵，离合自然。

二章乃上品众妙之首，当来元始十徧，说经之旨也。所言皆百魔秘旨，聚则为先M,散则为文，一离一合，皆自然也。此正经之小序。

混洞赤文，无无上真。此下皆言祖劫开化之手。

混沌之初，空洞之炁，累经劫火，炼成赤文。天尊于无无之中，以此赤文为诸上高真度人之本。元始祖劫，化生诸天。

龙汉、赤明、上皇、延康、开皇，皆劫名也。祖劫者，始劫也。化生诸天者，谓由龙汉始青祖炁而开化也。

开明三景，是为天根。

祖劫玉清一黒生二而为上清，二黒生三而为太清，三炁生九黒而生九天。九天之上，又别而为三十二天，每一天各有一日、月、星，是为三景。开者，豁也。明者，光也。天根者，元始祖炁为化生诸天之根本也。

上无复祖，惟道为身。

自元始以上，无复本祖，惟此道为身耳。言万法皆从元始本身起祖也。

五文开廓，普植神灵。

混洞赤文，经劫火成章之后，演为五天之炁，化为五炁之文。自无无中化生万有，三界神灵，普皆从此赤文而植立焉。

无文不光，无文不明，无文不立，无文不成，无文不度，无文不生。所以天地万物无此赤文则不光显、不明亮、不建立、亦不成就；不开度、亦不生化。昔天真皇人云非混洞赤文，则不能摄化九阳明天，度而成天境也。

是为大梵天中之天。

已上并言祖劫之事，是为混洞大梵之患，融结赤文，开化诸天。此玉清一天，实诸天最尊也。

郁罗萧台，玉山上京。

此天之下有玉京山，与昆仑山相对，周回八百余里，上有郁罗萧台之境。

上极无上，大罗玉清。

此皆梵患结成，而为上上无极之最上，大罗玉清之境。

眇眇劫仞，若亡若存。

玉清上境，高出诸天，微眇难见，经劫不坏。非仞尺可量，目力可穷，似有而似无者也。

三华离便，大有妙庭。

三华堂，离便宫，大有宫，妙庭宫，皆元始所治玄都中宴息之所。

金阙玉房，森罗浄霰，大行梵添，周回十方。

更有黄金阙〔白玉房、森罗上馆、浄1之池，其间广大流行，皆是玉清梵患周徧回转，运行十方，无有止息。此上并言玉清境界。

中有度人不死之神，中有南极长生之君。

玉清元始，劫劫之祖，每一劫终，出法度人。元始于此劫中，开赤明图。以此赤文，化开混洞；混洞化开弥罗，是以大丹天内有梵宝丹灵，赤帝君炼真阳精，开度众生无量。曰长生，曰不死，皆火府尊神之称。

中有度世司马大神，中有好生韩君丈人。

亦朱陵火府，炼真度仙之司，属度世君，主阳九百六之数。司马君，主灭邪却试之事。好生君，则青华之别名。韩君丈人，号可韩，统五帝也。

中有南上司命司録，延寿益算度厄尊神。

南上者，火府，南陵上宫。司命以下，皆分火府之治，职予夺功过，灾福于人。

回骸起死，无量度人。

如世人尸解者，身经太阴者，皆回骸起死之义。如此等人，其开度者无量。

今日校録，诸天临轩。

今天尊于赤明劫初，浮黎国内，开图校録，诸天乘天尊道力，皆来临轩陆陛之下。校者，比量罪福轻重；録者，记载功过浅深。

东方无极飞天神王长生大圣无量度人，南方无极飞天神王长生大圣无量度人，西方无极飞天神王长生大圣无量度人，北方无极飞天神王长生大圣无量度人，东北无极飞天神王长生大圣无量度人，东南无极飞天神王长生大圣无量度人，西南无极飞天神王长生大圣无量度人，西北无极飞天神王长生大圣无量度人，上方无极飞天神王长生大圣无量度人，下方无极飞天神王长生大圣无量度人。

东方神王讳总，南方讳飞，西方讳云，北方讳无镜，东北讳梵，东南讳那郁，西南讳度仙，西北讳镂无，上方讳瑛，下方讳落。此即十方救苦天尊化现也。

十方至真飞天神王、长生度世无量大神。

昔十方天尊，自赤明劫来浮黎国内，开校图録之日，奉元始勅命，掌十方三界，校量功德，开度无量。

并乘飞云丹舆緑辇，羽盖琼轮，骤驾朱凤，五色玄龙，建九色之节，十絶灵播。

十方国土听法而来，所乘御者，轮辇舆盖；所导引者，龙凤渖节。

前啸九凤齐唱，后吹八鸾同鸣。师子白鹤，啸歌邕邕。

所吹唱歌啸者，凤鸾师鹤。邕邕者，和鸣也。

五老启途，群仙翼辕。

开启前途，则有始真皇玄元之五老；辅翼车辕，则有十方诸仙众真。

亿乘万骑，浮空而来。

十千为万，十万为亿，仙真骑乘，浮空驭黒，来至道前。

倾光回驾，监真度生。

倾注圆象，回环法驾，监临众真，开度众生。

诸天丞相，南昌上宫。

三十二天，各有丞相，南昌即丹天世界，上宫即南陵火府。学人仙化，必经此宫炼形。

韩司主録，监生大神。

韩司者，即宫中丈人，主録炼度文籍。监生者，主生魂铸魄，更生之别名也。

执录把籍，齐到帝前。

十方至真大神，并抱执算度之录籍，俱会帝前，以迁举也。

随所应度，严校诸天。

随学人功德，应合度者，委诸天严行而校量之。以上并宫考校学人功过及世人罪福也。

普告三界，无极神乡。

然后普行，告下天地水府三宫。无极者，尽三界诸神之乡，皆令知闻也。

泉曲之府，北都罗邓。

泉曲者，在北溟之最下。北都者，北阴郑都，阴气重浊，凝结成山，曰郑都山也。上参大罗下极风泉山高九亿九万九千九百。周回九万里，黑氧渗渗，停收罪魂，皆在此山之中也。

三官九署，十二河源。

山有三宫，上元宫去天稍近，天官主之。中元宫在山之左，地官主之O下元宫在山之右，去风垒近，水官主之。此三宫各有三府，府有百二十冥曹，尽郑都官吏考罪魂之所。九署即九州岛、九垒、土皇九令之司。十二河源者，即十二水神之府。水始出处曰源，一河源所在，即有一司分治。

上解祖考，亿劫种亲。

今天尊当劫运之终，告下三界，先将合受度学人，自元始元已来及至今日，历世宗亲，尽行超度，然后受炼。疾除罪簿，落灭恶根；不得拘留，逼合鬼群。

天尊告下，即令疾速除去罪籍，削絶恶业之根，不得拘执留滞，混入众鬼囚之中。

元始符命，时刻升迁。

方可应元始开光符命，而得一时一刻升神于上清矣。

北都寒池，部卫形魂。

朔单郁絶之都，乃郑都洞阴之境。其山寒患之极，下有寒冰之池北阴天帝主之。天尊勅下北都，令所部鬼神护，卫形魂之神，使不散坏。制魔保举，度品南宫。

制御所属之魔众，各令保举，学人依南昌受炼格，皆九年之品，升上南宫也。

死魂受炼，仙化成人。

已死之魂，鬼质未尽，必须南宫经受大炼，然后消去秽质，羽化而成仙人。

生身受度，劫劫长存；随劫轮转，与天齐年。

生身者，由父母精血而成形也。其魂一经南宫之炼度，则非幻化色身，而得亿劫长存者也。劫终劫始，身随运转，可与诸天相齐年劫也。

永度三徒，五苦八难，超凌三界，逍遥上清。

三徒者，三恶门名也。一曰色欲门，上尸道天徒界。二曰爱欲门，中尸道水徒界。三曰贪欲门，下尸地道徒界。此为三恶门。一名三尸道，一名三徒界。在人身中喜为恶事，断人命根，遏人学仙之路，抑人飞腾之魂。五苦.者，一名五道门也。第一名色累苦心门，又曰：泰山地狱苦道。第二名爱累苦神门，又曰风刀苦道。第三名贪累苦形门，又曰提石负山苦道。第四名华竞苦精门，又名填海作河苦道。第五名身累苦魂门，又曰吞火食炭镂汤苦道。此五苦、五道，在人身中遏人招真之路，断人修仙之门。八难者，三徒五苦，合而为八难也。又曰三徒者，一曰长夜徒，二曰寒池徒，三曰挞石徒。五苦者，一曰刀山苦，二曰剑树苦，三曰镂汤苦，四曰炉炭苦，五曰考谪苦。又一曰三徒者，三官徒役也。一曰天官徒役，奔雷走电；二曰地官徒役，担山负石；三曰水官徒役，挞汲溟波。五苦者，登刀山、履剑树、入镂汤、抱铜柱、吞火食炭也。八难者，八门幽旷之难也。夫学诸上道之士，当先断除诸累，絶灭苦难，则真患自降，神仙自成，即得超登三界，遨游乎上清矣。此言学士祖考受炼，己身得度。

上清之天，天帝玉真，无色之境梵行。

上清之天，道君为化主，其中天人修炼成真，如玉之纯。无色之界，元始为化主，天中纯是梵患流行，学人升迁至此，则与道合真矣。

东方八天：诵自太皇以下，须存想各天帝相貌、服色、云添，仍默诵各帝名讳。

元始积九阳梵患而成天境。此八天自北始南行，帝服青冕、青服、青裳，青云九重，有九色玄龙导引于天帝前后。

太皇黄曾天，帝郁翻玉明。

一名浄天，其色黄，宿次奎璧。世人修十善者升此天。尚有欲根，故曰欲界。帝讳观觉。郁继者，天帝内名；玉明者，魔王隐音也。元始以金书玉字秘于天之紫微宫。

太明玉完天，帝须阿那田。

一名胜妙天，其色緑，宿次璧。世人修二十善升此天。须阿即天王内名，那田即天王隐音。元始以玉简金书秘于天之紫房宫。

清明何童天，帝元育齐京。

一名光天，其色黑，宿次室。世人修四十善，三根浄者，升此天。元育即天王隐讳，齐京即真人内文。元始以紫简金书秘于天之九晨宫。

玄胎平育天，帝刘度内鲜。

一名梵天，其色赤，宿次危。世人修六十善、四根净者，升此天。刘度内鲜，即帝君隐讳。无始以金简玉书秘于天之元景宫。

元明文举天，帝丑法轮。

此天色苍，宿次虚。世人修八十善，五根浄者，升此天。丑即天君内文，法轮即帝之异号。元始以金书玉字秘于天之广寒宫。

上明七曜摩夷天，帝恬憎延。

一名自在天，其色黑，宿次女。世人修一百善J八根浄者，升此天。恬侩即天帝内音，延即天王隐号。元始以玉简金书秘于天之太阴宫。已上属欲界六天。此天去凡世五百二十亿万里，乃风霄之界。天中人寿不等，其快乐最胜诸天也。但初出凡界，色相未断，或手接，或眼视，或身或言，皆欲也。若天人斩次修习梵行，则升于第二色界。

虚无越行天，帝正定光。

一名初梵天，其色碧，宿次牛。天人欲根虽浄，尚有色尘。正定光三字，天君内文也。元始以紫册金书秘于天之太玄宫。

太极蒙翳天，帝曲育九昌。

一名二梵天，其色紫，宿次斗。天人一色尘>浄，乃升此天。曲育即天之隐号，九昌即帝之隐文。元始以薬简琅书秘于天之玄都宫也。

南方八天：此八天并前虚无太极二天，属色界。

元始积三阳梵炁而成天境，此八天自东始西行，帝服青冕、赤旎、朱衣、黄裳、绛云三重，有朱雀、凤凰导引前后。

赤明和阳天，帝理禁上真。

一名上光天，其色白，宿次箕斗。天人二色尘庞浄，乃升此天。理禁上真四字，即天王隐号也。元始以玉简琼书秘于天之长明宫也。

玄明恭华天，帝空謡丑音。

此天色黄，宿次箕。天人三色尘矗浄，乃升此天。空謡丑音四字，即天君总号。元始以宝册金书秘于天之东华宫。

耀明宗飘天，帝重光明。

此天色緑，宿次尾。天人四色尘庞浄者，乃升此天。重光明三字即天君总号。元始以玉册金书秘于天之浩元宫。

竺落皇笳天，帝摩夷妙辩。

一名初浄天，其色青，宿次心。天人五色尘矗浄，乃升此天。摩夷即天帝隐讳，妙辩即帝之内名。元始以紫册金书秘于天之清玄宫。

虚明堂耀天，帝阿娜娄生。

一名严浄天，其色赤，宿次房。天人六色尘矗浄，乃升此天。尚有细尘，阿焖即天王隐音，娄生即帝之梵号。元始以玉字金书秘于天重华宫。

观明端靖天，帝郁密罗千。

此天其色苍，宿次氐。天人一细尘浄，乃升此天。郁密即天帝隐文，罗千即天君内号。元始以薬简金书秘于天之光华宫。

玄明恭庆天，帝龙罗菩提。

此天其色黑，宿次亢。天人二细尘浄，升此天。龙罗，飞天内音；菩提即帝之隐号。元始以金简琼书秘于天之闾阖宫。

太焕极瑶天，帝宛黎无延。

此天其色碧，宿次角。天人三细尘浄，升此天。宛黎无延四字，即天王内音。元始以琅篇素书秘于天之帝康宫。

西方八天：此八天并前十天，属第二色界。

元始积七阳梵乘而成天境，此八天自南始北行，帝服青冕、青旎、白衣、黄裳、绯禊，素云七重，有白虎、师子导引前后。

元载孔升天，帝开真定光。

此天其色紫，宿次轸角。天人四细尘浄，乃升此天。开即天帝内音，真定光即天王隐讳。元始以玉册金书秘于天之延命宫。

太安皇崖天，帝婆娄阿贪。

一名极乐天，其色白，宿次轸。天人五细尘浄，乃升此天。婆娄即天帝内音；阿贪，帝魔内名。元始以金书玉刻秘于天之开明宫。

显定极风天，帝招真童。

一名广乐天，其色黄，宿次翼。天人六细尘虽浄，六轻尘染。招真童三字，即天君秘号。元始以琼笈素字秘于天之大赤宫。

始皇孝芒天，帝萨罗娄王。

此天色缘，宿次张。天人一轻尘浄，乃.此天。萨罗娄王，即玉真内文。元始以紫册琅篇秘于天之大丹宫。

太皇翁重浮容天，帝闵巴狂。

此天色青，宿次星。天人二轻尘浄，乃升此天。闵巴狂三字，即帝君内文。元始以玉册金书秘于天之华盖宫。

无思江由天，帝明梵光。

此天色赤，宿次柳，天人三轻尘浄，乃升此天。明梵光三字，即天帝内号。元始以宝篆云章秘于天之太玄宫。

上摞阮乐天，帝勃勃监。

一名自在天，其色苍，宿次鬼。天人四轻尘净，乃升此天。勃勃即天君内文，监即帝之内号。元始以琅书玉字秘于运灵宫。

无极昙誓天，帝飘弩穹隆。

此天色黑，宿次井。天人五轻尘浄，乃升此天也。天人到此，不复下堕。飘弩即天魔内文，穹隆即天君隐讳。元始以锦囊玉字秘于天之中元宫。已上并属色界。此天去欲界三十万里，乃丹霞之景，天人虽无情欲，尚有形色可见，若渐次修习，尘染顿尽，则升于无色界也。

北方八天：四天为无色界，四天为四种民天，总属玉清照。

元始积五阳梵杰而成天境，此八天自西始东行，帝服青冕、白旎、阜服、朱裳、黑云五重，有玄龟羽盖导引前后。

皓庭霄度天，帝慧觉昏。

一名空无天，其色碧，宿次参井。天人轻染虽浄，尚余染习。慧觉昏三字，即帝君内音。元始以金书玉字秘于天之琼瑶宫。

渊通元洞天，帝梵行观生。

一名识无边处，其色紫，宿次参。天人色尘都忘，但有心识，渐入黒观。梵行即天王内音，观生即帝之隐讳。元始以碧简玉书秘于天之真元宫。

太文翰宠妙成天，帝那育丑瑛。

一名无所有处，其色白，宿次t。天人心识两忘，黒观转妙。那育丑瑛即魔王内文也。元始以玉书金字秘于天之幽灵宫。

太素秀乐禁上天，帝龙罗觉长。

一名非想非非想天，其色黄，宿次毕。天人无想可忘，炁观转妙。龙罗即天王内讳也，觉长乃帝之隐文。元始以琼书玉字秘于天之仙灵宫。此四天属无色界。此天去色界三十六万里，乃碧霞之景。天人身形微妙，无复色象。修学之者，若至此天，更能进修，即升上四种民天也。

太虚无上常融天，帝总监鬼神。

此天色緑，宿次昴，天人初出三界，结习顿忘，清浄无染，喜乐无为，炁入神观。总监鬼神四字，乃帝君都讳，摄魔内音。元始以玉刻玉字秘于天之万福宫。

太释玉隆腾胜天，帝眇眇行元。

此天色青，宿次胃。天人喜乐顿除，神观转妙。眇眇行元四字，即天帝之隐号。元始以金书金字秘于天之白盖宫。

龙变梵度天，帝运上玄玄。

此天色赤，宿次娄。天人无染，证不空果，飞行自在。运上即天王内文，玄玄即玉真内音也。元始以金书玉刻秘于天之灵宝宫。

太极平育贾奕天，帝大择法门。

此天色苍，宿次奎。天人出二炁之外，无年寿之限，到此究竟转入三境也。大择法门四字，即天王之总文。

元始以玉书紫字秘于天之天宝宫。已上四天乃四种民天也。此天在大罗之下，去无色界一百三十五万八千里，乃太虚之境。天人既升此天者，则诸尘漏尽，飞行元患，上朝三境。如劫运将终，此天不坏，天中圣人降凡，开化为民之种。《生神章》云以充种民是也。

三十二天，三十二帝。

九天之上无阴，九地之下无阳。三天处于玄极无色界、四种民天之上，元始天尊居无上大罗之絶顶。《道藏》云：第一天玉清为金宫，元始居之；第二天上清为火宫；灵宝居之；第三天太清为土宫，老君居之。每一宫分三宫，三清行数九宫，故曰九清三十二天，俱在九清之下。

诸天隐讳，诸天隐名。

每一天各有一帝，每一帝各有其内名隐讳也。

天中空洞，自然灵章。

皆是元始空洞之炁，自然结成灵异之章。

诸天隐韵，天中之音，天中之尊，天中之神，天中大魔，天中之灵。

诸天之中，各有隐蔽声韵，空洞妙音。所以上圣高真，尊而无上，神而莫测也。大魔者，即三界魔王也。灵即监度诸灵官也。

九和十合，变化上清。

九为阳天数也，十为阴地数也。阳为律，阴为吕，此空洞灵章，自然和合阴阳律吕之妙，诸天皆依凭之变化飞空，游行上清也。

无量之奥，深不可详。

灵章开化，实为无量奥，妙渊深不可详测。

敷落神真，普度天人。

皆元始当来开化，以此灵章敷布流落，秘于诸天，使诸神真执持天燕，开度天人。普度者，普皆受其开度也。此言天中名讳皆空洞之黑自然结成之妙。

今日欣庆受度，历关诸天。

人得受度，则非凡夫，自然喜庆。历关者，是天尊勅下，以所受度之人，编历关告，使诸天皆知今日某人当受度也。

请灭三恶，斩絶地根。

请为灭去某人三恶之道，斩絶当来地狱根种子也。

飞度五户，名列太玄。

当得飞升、度出五苦之门，则名姓列之于太玄丹籍也。

魔王监举，无拘天门。

勅摄魔王监临保举，各令超入三界之上，更无拘滞于天门也。东斗主算，西斗记名，北斗落死，南斗上生，中斗大魁，总监众灵。

东斗五星主生炁，号主算君。西斗四星主成物，号记名君。北斗七星号落死君，故于注死薄上，黜落死名。南斗六星，号上生君，故于长生M上，添上生名。中斗三星，乃斗中大魁，故总摄监视受度之人。一曰中斗为炁之大帅，总监一切神灵，生死罪福之事也。天尊首勅五斗之君，保举受度学人也。

青帝护魂，白帝侍魄，赤帝养气，黑帝通血，黄帝中主，万神无越。

青帝治肝，而护三魂；帝姓阎，讳开明，字灵威仰，能使人三魂通灵也。白帝治肺，而侍魄；帝姓上金，讳昌开，字耀魄宝，能令七魄不乱也。赤帝治心而养气；帝姓洞浮，讳极炎，字赤嫖弩；主火，能生养元气也。黑帝治肾而通血，帝姓黑节，讳灵会，字隐局；即大元水帝也。水在人身中为血，能周流于一身也。黄帝主土气，镇于脾；帝姓通班，讳元成，字含枢纽；乃黄庭之中神意所在，管摄一身之神，无令差越也。此乃天尊勅制五帝保护学人魂魄气血神意，令其与道合真矣。

青天魔王巴元丑伯，赤天魔王负天担石，白天魔王反山六目，黑天魔王监丑朗馥，黄天魔王横天担力。

青天魔王姓斌，讳齿成巴；主领天魔，每耗人肝气，令人喜怒不常。赤天魔王姓弗，名由肃；主领地魔，势能揭天，力能倾山，每耗人心气，令人狂暴。白天魔王姓赤，名张市；一头六目，主领金石山川之魔，能破山反石，每耗人肺气，令人贪爱。黑天魔王姓徐，讳直事；主领四海、九江、川泽之魔，为姓凶丑而好杀害，每耗人肾气，令人多欲。黄天魔王姓天门，讳波狂；主领四方魔精，每耗人脾气，令人好贪饮食，多生疾病也。天尊勅制五天魔王保护学人，驱除魔试，令得仙道。

五帝大魔，万神之宗。

青帝魔王姓迫落，讳万刑；赤帝魔王姓赭，讳上柏；白帝魔王姓邓，讳吁儿；黑帝魔王姓枭，讳公孙；黄帝魔王姓宛躬，讳产生；其职主领三界，功等诸天，为鬼神之宗也。一曰、五帝，各有御魔总真灵符，分卫五方。青帝符吏名启华，赤帝符吏名明真，白帝符吏名茂成，黑帝符吏名守元，黄帝符吏名叔真，各领神兵，守卫灵文，以御魔也。

飞行鼓从，总领鬼兵。

此明五帝大魔常部领鬼兵，飞行太虚之中，以音声鼓吹之从，故曰飞行鼓从也。

麾幢鼓节，游观太空。

此明大圣出入游行仪饰。麾者，旗属。注羽毛于竿首，似旌旗之状。幢者，亦渖幢也。鼓节者，击鼓流吹，以为音乐节奏也。五帝大魔，各自部领万众，建立麾幢鼓节，游观太虚之中。

自号赫奕，诸天齐功。

帝魔与元始同生，故自号为赫奕之神，扫荡袄魔，保举学人，与诸天功勋相为齐并。

上天度人，严摄北郑。

诸上天真以度人故，严行统摄，令下北郑，使诸魔不令恼害学人也。北都罗郑之山有六洞鬼魔，好絶人善事，不严摄之，则恼害初真得度者。神公受命，普扫不祥。

神公，即大罗神公也。讳廓奕，号马龙氏；受天尊符命，扫除不祥也。

八威吐毒，猛马四张，天丁前驱，大帅仗旛。

八威神吐火摄毒，猛马神四面张威，天丁神为之前引，大帅神与之持旛。

掷火万里，流铃八冲。

掷火神飞光万里之远，流铃神振响八方之冲也。

敢有干试，拒遏上真。

敢有邪魔干试，拒遏于学上道修真之人也。

金钺前戮，巨天后刑。

钺者，斧属；以金饰之，故名金钺。巨夭者，力士也。若有邪魔敢行干触、塞遏上真者，则金钺于前而斧戮，巨天掠后以刀刑。又云，天丁力士前诛后斩，除灭鬼精也。屠割鬼爽，风火无停，千千截首，万万剪形。

凡此等魔鬼，速须屠割而杀之，急若风火，毋得停止也。千千万万者，言其多也。或斩截其首，或剪灭其形也。

魔无干犯，鬼无袄精。

既屠割剪截之后则邪魔更无干犯鬼魅永絶袄精。

三官北翳，明检鬼营。

三官行下北都罗郑之中，明白检察鬼群之众，不得干犯学仙者也。

不得容隐，金马驿呈。

又复告诫罗郑部属，不得容匿鬼党，即驰金马走驿来呈也。

普告无穷，万神咸听。

普告天上天下、无极神乡一切神灵，咸使听伏。

三界五帝，列言上清。

三界即欲界、色界、无色界之魔王也。五帝即五帝大魔也。并皆列言举功，保度学者上登上清之境也。天尊勅制魔王保举学人，灭除魔试。右正经，上章前段。

元洞玉历，龙汉延康。

昔元始肇形，五劫开化，乃命天真皇人以玉历纪劫运流传之本。元洞者，以明祖照也。玉历者，以纪天元也。劫运五周，复归于一，自一乘化分三，因成九。若龙若蜒，蟠曲九道，以总九阳祖乘之元。此龙汉劫中，元始帝尊出法度人之事也。龙汉劫乃始青之照，开九阳之梵华；延康劫乃素灵之乘，开七阳之梵英。

眇眇亿劫，混沌之中，上无复色，下无复渊。

眇眇者，不可纪极，犹如混沌之中。太凡一劫运终，则三光幽暗，天地混沌如初，道归本源，万物失,则上有何色，下有何渊？

风泽洞虚，金刚乘天。

风泽之炁，虚而空洞，下依乎地；金刚之乘，精而不杂，上乘乎天。天上天下，无幽无冥，无形无影，无极无穷，溟滓大梵，寥廓无光。

天上地下，幽隐冥暗，不可区别。无色象之可睹，无穷极之可度，惟一自然大梵之乘，溟滓寥廓，而无光明也。此引龙汉祖劫之事，以启赤明第二劫开图之旨。

赤明开图，运度自然。

天地再造，至赤明元年，劫运始开，重生海岳。元始以自然火炼赤文，开图度人。所谓运度者，六十年一甲子，一百年一中期，一千年为小劫，三小劫为一大劫。运度之数，皆混沌自然之乘而生之。

元始安镇，敷落五篇。

天地既立，尚拘劫运。元始乃睹火炼之真文，因云篆之结成，敷散分落，安镇诸天。五篇者，其一太上太清九真安化上爱玉符，其二太上交神生明玉化符，其三太上真皇混册肃玄符，其四八威禁龙制虎飞英太白玉化符，其五明纲玄兆大明九化符。

赤书玉字，八威龙文。

书经火炼，故曰赤书；字经玉刻，故曰玉字；文如龙飞之状，故曰龙文。八威者，龙飞走八方之威势也。

保制劫运，使天长存。

此言赤书、真符、龙文，并能制御劫运，消劫否终，使天地长久而无倾覆也。

梵燕弥罗，万范开张。

大梵、祖炁，天地之根。元始乘此虚梵之炁，弥罗诸天。范者，法也。万法皆从此而开布分张也。

元纲流演，三十二天，轮转无色，周回十方。

祖炁乃天元之纲纪，流行于三十二天之中也。如轮而运，自无色界始，然后周徧于十方也。

旋斗历箕，回度五常。

天罡左旋，诸星右转，始于斗宿，终于箕宿，历二十八宿而一周天。回旋五星之常度，而成人间一岁之乘运也。

三十五分，总炁上元。

二十八宿及日月金木水火土五星而成三十五周天之分野，皆总受高上天一兀之乘也。此结集第二劫赤文，再立天地之功。

八景冥合，添入玄玄。

八景者，指神霄玉清下统八天梵乘也。始青天则太霄乘，太青天则青霄乘，始丹天则碧霄杰，太丹天则绛霄乘，始素天则景霄杰，太素天则玉霄杰，始玄天则琅霄黒，太玄天则素霄乘。冥合者，诸天八景之先2皆与神霄玉清真王祖患冥冥参合，而变化无穷也。玄之又玄，何可名状。

玄中太皇，上帝高真。

玄中者紫微天宫玄都中宫也。太皇者，明皇道君。上帝高真，皆玄都中灵真至真。

泛景太霞，啸咏洞章。

此上众真常浮泛八景之黒，于太霞之上啸咏空洞灵章，开化人天。

金真朗郁，流响云营。

金真梵患，朗郁成文；啸歌流演，飞声云营，道之动也。

玉音摄梁，灵风聚烟。

玉音寂然收摄梵乘，灵风静默，聚合凝烟，道之静也。

紫虚郁秀，辅翼万仙。

此皆紫皇虚无梵乘，郁然秀发，辅翼学人，修真成仙也。

千和万合，自然成真。

薛幽栖注曰：言修诵之人，若千真和其神，万道合其患。真与神混体，道与合形，自然而成真也。

真中有神，长生大君。

学道修真之士，当知身中皆有诸神，上应于天长生大君斗中尊星，在人则居脐下命门也。

无英公子，白元尊神。

无英在人身则居肝，号公子。白元在人身则居肺，号尊神。亦斗中二神也。

太乙司命，桃康合延。

四神名，皆斗中真人也。在人则太乙在脑，司命在心，桃康在脐左，合延在肾右。

执符把苏，保命生根。

此上诸斗、真，降在人则为身之神，在天则执符把<，保人形命，受生之根使之长生。

上游上清，出入华房。

其神上则游行上清之境，出入丹华之房。华房者，即丹天太微之房也。

八冥之内，细微之中。

八冥，即八极也。细微，即毫末也。言此诸神则大无不处，细无不入，或舒布于八冥之中，或贯穿于一毫之末。

下镇人身，泥丸绛宫。

其神下则安镇人身之中，或在泥丸，或居绛宫。泥丸在脑，从眉间却入三寸。绛宫者，即心也。

中理五黒，混合百神。

人居天地之间，调理五行之杰，则九窍百神，与道合真矣。

十转回灵，万黒齐仙。

人能如此颠倒五行十转而回旋之，修炼灵光，阳神出现，仙不难齐矣。十者，阴阳之成数也。如干九、坎一坤六、离四，巽二、兑八，艮三、震七；皆合而成十。此言学士修炼成真之由。

仙道贵生，无量度人。

仙道所贵，唯在于生。故无量度人，不可胜算也。

上开八门，飞天法轮。

八天之上八帝，各开一长生之门，登引仙真。天中又有飞天神王，转动无上法轮，使之解脱。

罪福禁戒，宿命因缘。

作罪作福，各有禁戒；宿世命根，善悪因缘；转此法轮，则彼脱苦轮矣。

普受开度，死魂生身。

由是普皆得受太上开度之恩，已死之魂亦可更生，如身经太阴而返形阳仙也。

身得受生，上闻诸天。

身既受度，则有度世大神为之具列名姓，告闻于诸天矣。

诸天之上，各有生门。

天天各有长生之门，升进学人，校録有差等也。此言受报既终，当得受度者也。右正经一章下段。此下謡歌，乃正经下章。

中有空洞，謡歌之章。

诸天各有空洞謡歌皆劝勉学人之章也。

魔王灵篇，辞参高真。

此章是魔王所述，至神至灵。辞意皆参合于高真也。此魔王歌章之序引。

第一欲界飞空之音：

欲界自皇曾天至摩夷天，此六天为欲界之分。此夭最居下位，中有魔王，字郁默。此天中人，有形有欲，触物染着，故曰欲界也。魔王于此界中，謡歌此音，变化飞空，故曰飞空之音也。

人道眇眇，仙道莽莽。

人道甚微眇而易失，仙道甚莽大而难证。

鬼道乐兮，当人生门。

鬼道喜耽欲乐，阻当学人长生之门也。

天道贵生，鬼道贵终。

天道尚升，故贵乎生；鬼道尚坠，故贵乎终。

仙道常自吉，鬼道常自凶。

升入仙道，则多吉庆；沦坠鬼道，则多凶害。

高上清灵爽，悲歌朗太空。

诸上高真钟灵秀之炁者，每悲哀此界天人易入鬼趣，故于空中朗然形之歌咏，以劝勉之。

惟愿仙道成，不欲人道穷。

但欲此界天人证成仙果，不欲穷而坠下流入鬼趣也。

北都泉曲府，中有万鬼群。

若此界天人不知修证，报尽轮回，必沦坠于北都，拘入鬼党之中矣。

但欲遏人算，断絶人命门。

命门即生门也。北郑鬼众专好遏絶人长生之门也。

阿人歌洞章，以摄北罗邓。

此界内最尊者，故称阿人。洞章，即此飞空之音。魔王歌此章，警戒天人，摄伏魔鬼。

束送袄魔精，斩诚六鬼锋。

欲魔袭人，甚于锋刃着体。束送、斩M者，皆断絶之义。六鬼者，即六情所染，色、声、香、味、触、法之六欲也。

诸天黒荡荡，我道日兴隆。

欲界中诸天正气荡荡然而流行，无复魔障，我升仙之道日渐兴旺矣。

第二色界魔王之章：

色界自虚无越衡天至昙誓天，此十八天皆色界之分。居于欲界之上，故曰第二也。中有魔王，讳摩罗，此中天人有形无欲，故曰色界。魔王统管此界，故歌此章以劝勉学人也。

落落高张，明梁四蹇。

色界十八天落落然，高出于欲界六天之上。张者，列也。梵黒光明，朗照四方。寤者，远也。开也。

梵行诸天，周回十方。

梵炁流行于诸天，周旋回环于十方也。

无量大神，皆由我身，我有洞章，万徧成仙。

此中无量大神，皆我魔身化现也。洞章，即此歌也。天人读之万徧，立证仙真矣。

仙道贵度，鬼道相连。

仙尚超度，鬼尚坠落。仙道鬼道常相连属。进则仙，退则鬼，学仙道者宜谨之。

天地眇莽秽气纷纷。

眇莽者，言天地广大，眇茫莽荡也。秽气者，色尘也。纷纷者，杂也。此界天人尚染色尘，未能离色，不免失坠。

三界乐兮，过之常存。

能于三界之中，乐然离色忘尘，则可径得超过色界，升上无色之界，可以长存矣。

身度我界，体入自然。

有能修证，离色忘尘，度出我界，身入自然，与道合真矣。

此时乐兮，薄由我恩。

到此时节，寂灭为乐，皆由我章劝勉之恩，保度得入三清之境。薄者，魔王自谦之辞。

龙汉荡荡，何能别真。

龙汉劫中梵炁荡荡，乃玉清境。天人稍有尘累，未可证入。如引入黍珠，但只仰看而已，真伪可知。我界难度，故作洞文。

我界群魔多诸幻惑，为此难度，故作洞章，以劝学者勉力而修进也。

变化飞空，以试尔身。

魔王自言，我形神变化现，飞空以试尔等诸天人身修证如何。

成败懈退，度者几人。

其间天人十成九败，懈怠退步，能修证者几人也哉。

笑尔不度，故为歌音。

魔王自言，我嗤笑尔等，不求自度，故作此歌章以勉之。

第三无色界魔王歌曰：

自霄度天至禁上天，此四天为无色界也。在色界之上，故曰第三。此天之人，形欲倶空，故名无色。魔王讳韶，作此謡歌之音。

三界之上，眇眇大罗。

无色界虽超出欲、色二界之上，其视大罗尚眇眇而难见也。

上无色根，云层峨峨。

大罗天上无有色根。色根者，犹言六根也。色根既无，色尘亦无，但见云杰层层而高积尔。

唯有元始，浩劫之家。

唯有元始居此大罗之上，劫终劫始，开化度人。元始乃浩劫之家。

部制我界，统承玄都。

我界中天人皆属元始部制，承受玄都之统率。玄都者，紫微上宫也。

有过我界，身入玉虚。

有超过我无色界者，其身便证入乎玉虚真境也。

我位上王，匡御众魔。

魔王自言，我居此天最上王位，而匡伏于众魔也。

空中万变，秽气纷葩。

飞空之中，千变万化，升度学人，使之证真。而尘秽之黒，常纷华天人耳目。

保真者少，迷惑者多。

天人虽离染忘色，未能遣忘，犹以心识为患，故保者少而迷者多。

仙道难固，鬼道易邪，人道者心，谅不由他。

仙道难守，心识一惑，流入鬼邪。凡欲证真人者，只忘心自遣而已，谅想不在乎他。

仙道贵实，人道贵华。

夫修仙之道，道贵于真实；行人之道，道贵于浮华。

尔不乐仙道，三界那得过。

尔等天人不好乐仙道真实，或于心识，决不能遣有入妙，如何得超出三界矣。

其欲转五道，我当复奈何。

尔等不能遣有，毕竟迷惑，何由离转五苦之道。故魔王自言如此，我却不奈尔何也。

此三界之上，飞空之中，魔王歌音，音参洞章。

言此歌虽出于魔王之口，其音却参合乎大洞之章。

诵之百徧，名度南宫，诵之千徧，魔王保迎，万徧道备，飞升太空。过度三界，位登仙公，有闻灵音，魔王敬形，勅制地祇，侍卫送迎。

按薛幽栖曰：言诵此魔王之章，百徧即名籍升度南上朱宫，千徧即魔王保护，出入送迎。•万徧之道既备，则驾龙升乎太清，游行太空；即身超三界，位登仙公矣。有闻灵音者，谓闻灵宝本章也。道君叹辞。有闻我灵宝本章之人，若能持诵修炼，即得三界魔王敬其形体，复勅勒土地祇灵侍卫送迎之也。

拔出地户，五苦八难，七祖升迁，永离鬼官。魂度朱陵，受炼更生，是谓无量，普度无穷。

拔七祖之升迁，超八难之鬼谪，永出玄夜之河，长辞北府之官。七祖既得升迁，皆入南宫受炼，炼化既毕，遂得更生。可谓普度无边，广济无量。朱陵者，即南上朱陵宫也。有秘上天文，诸天共所崇。泄慢堕地狱，祸及七祖翁。

若有能宝秘尊重此文，则诸天上帝、众圣尊神共所钦敬；若轻漏泄慢，则身谢三官，殃及七祖。经既终毕，故重有戒，言此二章也。此已上道君结集魔王三章之旨，再开述闻者诵者之功德，及显示敬者慢者之罪福也。

右正经下章。

元始无量度人上品妙经批注卷中

 

元始无量度人上品妙经注解卷下 九江冰湖埜人 薛季昭显翁批注

道言：此二章并是诸天上帝及至灵魔王隐秘之音，皆是大梵之言，非世上常辞。言无韵丽，曲无华宛，故谓玄奥，难可寻详。

道言者，道君自序也。此二章者，指正经上、下二章也。皆诸天秘章，灵魔隐韵；尽大梵之至理，非尘世之常辞。言无音韵美丽，曲无华艳宛约，自非真人通玄究微，莫能详察也。

上天所宝秘于玄都紫微上宫，依玄科四万劫一传。若有至人赍金宝质心，依旧格告盟十天，然后而付焉。上天秘之，科禁甚严。斋金求传，且复告盟十方诸天，然后付度。今之学者，得经诵咏，可不心目相应，依按科式；如或苟贪徧数，行立坐卧，聊尔妄诵，岂不招因果，可不畏哉。此后序第一段，详述经文玄妙，上天宝爱。诵持之士可依科禁。

道言：夫天地运度，亦有否终；日月五星亦有亏盈；至圣神人，亦有休否；末学之夫，亦有疾伤。凡有此灾同添，皆当齐心修斋，六时行香，十徧转经，福德立降，消诸不祥。无量之文，普度无穷。

天地圣贤，且莫逃乎数，况学者道心之未固乎。同炁之人，倘能依科戒修禳，亦可转祸为福。此所谓无量之文，普度无穷也。此后序第二段，再述诵经十徧之功，可以消诸不祥也。

道言：夫末学道浅，或仙品未充，运应灭度，身经太阴。临过之时，同学至人为其行香诵经十过，以度尸形。如法魂神径上南宫，随其学功，计日而得更生。转轮不灭，便得神仙。

下末学道，工夫日浅，仙籍无名。大限到来，不免归尽形识。虽然当坏却，以修真之故，身经太阴，阴精修炼，方证阳仙。此时得同学之士为之修诵炼度，则随其平日之功行，亦可计刻日辰而更生反形，证入仙真之道也。

道言：夫天地运终，亦当修斋，行香诵经。星宿错度，日月失昏，亦当修斋，行香诵经。四时失度，阴阳不调，亦当修斋，行香诵经。国主有灾，兵革四兴，亦当修斋，行香诵经。疫毒流行，兆民死伤，亦当修斋，行香诵经。师友命过，亦当修斋，行香诵经。夫斋戒诵经，功德甚重，上消天灾，保镇帝王，下禳毒害，以度兆民。生死受赖，其福难胜，故曰无量普度天人。

经者，径也。乃修行之快捷方式。自利利他，乃修行第一法。普度天人，方为道备。太上设此一章，欲修真之士常运慈心，普及一切，悉为解厄禳灾，阴修善功可也。

道言：凡有是经，能为天地帝主、兆民行是功德。有灾之日，发心修斋，烧香诵经十过，皆诸天记名，万神侍卫，右别至人，克得为圣君金阙之臣。诸天记人功过，毫分无失，天中魔王亦保举尔身。得道者乃当洞明至言也。

此经功德甚大，诵者其福亦大。但当体元始说经、周回十徧之数。道君所以于前序及此处申言之。右别者，亦如今文牒指挥右件分别也，谓此等人决为保举，作太上后圣、金阙帝君之侍臣也。

右道君正经之后序。

诸天中大梵隐语无量音

道君撰此灵书中篇之序元始灵书中篇

灵书即八角垂芒之字，为灵书八会之音。天各八字，字各八音，道君命天真皇人所撰之字，演成灵书之篇也。谨按，经云••是时元始天尊于赤明世界、栢陵宝座，三日三夜，忽然云雾郁勃，玄阴不解。五老上白天尊曰：今日侍座，所未曾见。天尊演教，则河海静默，山岳藏云。今白日昼阴，天人惶惧，不审何缘？天尊告曰：今日诸天庆瑞，灵应自然，玉字焕烂，障蔽天光。咸令四座暝目伏听，俄然天炁顿启，冥暗豁消，五色光明，洞照十方。忽有灵书，字皆一丈，见于虚皇之上，八角垂芒。天尊告曰：此灵书八会，字无正形，其趣宛奥，难可寻详。于是授之于天真皇人，批注其音，分其分度云云。切详灵书无量音，所以得闻于天人。得传于下世，皆天真皇人之力也。今愚所释八天字义，并按天真训释，略有敷演，欲使初真诵者易晓耳。

东方八天

亶娄阿荟，无想祸观贯音。

八字，皇曾天隐语。亶娄者，天中玉京山下有楼，亶然高远。阿者，阿那，掌楼，神也。玄都每经三日夜，鸣鼓集真。荟，台名。无恕者，太无虚空，中有想门。天中日月，每会于恕门。观者，观觉天帝名。音者，灵音也。以超度长夜之魂，诵此章，即帝歌灵音，七祖出幽。

须延明首，法揽菩昙。

八字，玉完天隐语。须延，阙名，亦天真讳也。明首者，元始之都候。元始开运即都候启道。法者，法轮；揽者，帝讳。菩昙者，二真人讳也。主超度死魂，人诵此章，即帝揽

度魂，死得更生。

稼那阿奕，忽诃流吟。

八字，何童天隐语。稼那天中主图先生之号也。阿奕乃天中真人戏园也。忽，飞天神人之名也。诃者，诃摩天中人呼元始为诃摩。流者，流布。吟者，吟咏。谓诃摩当劫运之终，开布教法，流行诸天而吟咏也。人诵此章，即诃摩开度，注名南宫。

华都曲丽，鲜菩育臻。

八字，平育天隐语。华都者，即太极青华之都也。曲者，洞章。丽者，玉女名也。鲜者，鲜云。菩者，楼名。育者，帝讳。臻者，至也。言育帝常乘之八景之轮，游观诸天也。人诵此章，则天帝乘轮，召魔保举。

答落大梵，散烟庆云。

八字，文举天隐语。答落者，天中宫阙名也。大梵者，言天尊开运，大道流行，普度天人也。散烟者，是天中天人散香烟于答落之庭。庆云者，庆元始开，化香成云瑞。人诵此章，即魂度南宫，天人共庆。

飞洒玉都，明魔上门。

八字，摩夷天隐语。飞者，飞天神王。洒者，洒落。玉者，玉真。都者，郑都。言玉真开长夜之户，度人出郑都也。明者，了悟八字之义。魔者，魔王。上门者，上帝门下也。言魔王遵依上帝门下，勅命升度学人。人诵此章，即魔遵勅命，度人于南宫也。右六天为欲界。

无行上首，回踱流玄。

八字，越衡天隐语。无行者，虚无梵炁流行。上首者，北斗宫名。回者，转也。a者，履也。言元始履空，轮转布化十方。流者，流晨玉光。玄者，玄都也。言其光照长夜，魂度南宫而升玄都也。人能诵此章，即得神魂受炼，出长夜苦，而升朱宫也。

阿陀龙罗，四象吁员。

八字，蒙翳天隐语。阿陀者，阿丘天中山名。龙者，龙山也。此山与阿陀相去九亿万里。罗者，天中呼日月为濯曜罗，交于阿丘之上。四者，四极真人宫也。象者，真人所乘象车也。吁者，南昌帝讳。员者，日中仙童名也。人诵此章，即四极列员童接引。

右东方九炁青天自然玉宇。

南方八天

南烂洞浮，玉眸読読。

八字，和阳隐语。南悯者，南方丹天世界有流火之庭。烂者，火势也。洞浮者，洞阳宫火炎浮上。玉眸者，言得道升真，皆诣流火之庭。南极真人以火炼身，光如眸子。読読者，受炼之人，読読然之多也。人诵此章，则与真人为侣。

梵形落空，九灵推前。

八字，恭华天隐语。梵形是元始在龙汉时号也。落空者，谓元始不由胎化，梵异结形，从空而落。九灵者，玉都九华真人也。推前者，乃天中之台名，亦真人推算死魂，前生功德，拔度之所。人诵此章，即真人书善，九幽得度。

泽洛菩台，緑罗大千。

八字，宗飘天隐语。泽者，天中山名。洛者，真晨道君内名。菩者，飞天神王之名。台者，玉台也。在山泽之阳。緑罗者，月中夫人，字罗英，衣緑衣。大千者，大千世界也。人诵此章，即得神游玉台之中，徧览大千之境。

眇莽九丑，韶遥缘遭。

八字，皇笳天隐语。眇莽者，混沌之前，玉字在延康劫中，眇眇然难见；龙汉劫后，莽莽然大明也。九丑者，大力鬼兽，劫运既开，九兽号为九丑之鬼，辅三官为使者而考罪。福韶者，天王之内名。謡者，謡歌也。魔王每歌此以乱人之心，心坚固者，王即保举之。缘擅者，南北二斗君之内讳也。人有善功则列名南斗，告下魔王，不敢害之。人有恶业则列名北斗，告下魔王得以灭魂。人诵此章，即善注南籍，死不受系。

云上九都，飞生自蹇。

八字，堂曜天隐语。云上者，神王讳也。九都者，九玄之都，有九层之台。飞生者，南斗神名。自者，从也。蓦者，林也。人诵此章，则魔王开导生路，魂游*林也。

那育郁馥，摩罗法轮。

八字，端靖天隐语。那者，天中侍郎内名也。育者，天关空轮之名。郁馥者，紫微宫灵童之名。常运育轮十回以召真，而万神齐到。摩罗者，天魔内讳。言郁馥一唱，则魔王束形，入法轮之门。人诵此章，即魂度金门而上朝紫微之台也。

霰持无镜，揽姿运容。

八字，恭庆天隐语。®者，天中都监神内名也。持者，龙渊之名也。众龙蟠乎其中，常运东井之华，以灌天真。无镜者，飞天神王也。总主生死之籍，闭度学道之人。揽姿者，三界天门名也。人有功行，即度出三界之门。运容者，玄和玉女名也。人诵此章，则得度三界之门，玉女以朱灵之杰、太和之津灌于形，神上升福德之堂矣。

馥朗廓奕，神缨自宫。

八字，极瑶天隐语。馥朗者，天中台名。廓奕者，神公内名。与元始同生，每教学仙之人，有明八字之音，则神公保举，升入更生之门，上登玉京之台。神缨者，紫微宫灵童也。自宫者，谓人得此神缨，歌无量之章则受自然之炁，而欢无穷之龄也。人诵此章即自然反形受炼南宫也。

右南方三杰丹天自然玉字。

西方八天

刀利禅猷，婆泥咎高通。

八字，孔升天隐语。刀利者，西方世界之号。禅者，刀利国名。猷者，南上君内名。婆泥者，洞阳宫灵童之名。咎通者，忻利世界魔神也。常遏人生路。人诵此章，即火池受炼，上生刀利。

宛薮涤色，太眇之堂。

八字，皇崖天隐语。宛薮者，天帝内名。涤色者，是色界飞天真人名也。太眇之堂者，化生堂也。开度万生之历。人诵此章，即真人降景云之车，载兆上升太眇化生之堂也。

流罗梵萌，景郁萧蜩。

八字，极风天隐语。流者，天帝内名也。罗者，月中夫人名也。梵者，飞天真人之名。萌者，元始天神内讳。景者，景皇，即四极真人。郁者，蔚秀，即景霄仙人。此等诸神，并礼玉京之台，开度生魂，超出萧嶋。萧嶋者，白素元君，萧宫之嶋。人诵此章，即升景皇台，见白素元君。

易邈无寂，宛首少都。

八字，孝芒天隐语。易邈者，天帝内号。无寂者，天中庭名。宛首者，道君内号。开元始之玄奥，演大法以度人。少都者日中灵童名也常散日精以灌人形。人能诵此章，则度出死生也。

阿网郁竺，华邈延由。

八字，翁重天隐语。阿缠者，天帝讳也。郁者，郁默魔王隐名。竺者，魔王都伯，常在欲界，诵空歌之洞章也。华者，言色界光华。邈者，言欲界溟漠。延者，束鬼之庭。由者，禁鬼之房。天王咏章，则天魔应声而束身，群鬼诣由而伏形。人诵此章，则魔王保举而魂度南宫也。

九开自辩，阿那品首。

八字，江由天隐语。九开者，言玄元始三炁分开，为天之九炁。自辩者，言万品自三炁而生，明明可分辩也。阿者，阿丘，又天王内名也。那者，那邪神人隐。名品首者，是此神于人品中拔为善之首而超度之。人诵此章，即天帝品度，迁魂九天。

无量扶盖，浮罗合神。

八字，阮乐天隐语。无量者，天中无量大圣之始神也。总统飞天之人，皆受其品量而得升迁也。扶者，更生真人之名。盖者，玄中福堂之名。浮罗者，谓幽魂受度而不沉沦，径上浮升入大罗之宫，合者庆合也。神者，神公也。谓神公庆合此受度之人也。人诵此章，即上乘大罗神公庆合。

玉诞长桑，柏空度仙。

八字，昙誓天隐语。玉诞者，天中玉都也。长桑者，天中蓦林也，亦名桑林。蓦木叶上有大洞之章，紫字玉书，焕乎上清，下有扶桑之树，上森蓦木之丛。灵鸡鸣其上，青霞萃其峰；神风流反香之草，桑林鼓百籁之音；神风一鼓，洞章成音，故曰柏空。度仙者，飞天神人也。人诵此章，则神王为开度九幽之魂，使升入法轮之门也。已上十八天为色界

右西方七炁素夭自然玉字。

北方八天

获无自育，九日导干。

八字，霄度天隐语。获无者，飞天神王之名。自者，从也。谓此神从龙汉凝炁开劫，而自抗不终之劫运。育者，天帝内名。九者，天帝乘象轮之车，游九玄之门。日者，日中灵童。导干者，此童导引干精九阳之炁，炼形化质，升上朱宫。人诵此章，即天帝导患，日童炼形也。

坤母东覆，形摄上玄。

八字，元洞天隐语。坤母者，九灵之母，太阴之都候。东者，东海。覆者，水神。此神见形昆仑，遏断东井，保劫长存。形摄者，言坤母形出东海之上，摄召鸟母，以凤辇迎学仙之人。上玄者，谓上升玄都也。人此章，即得凤辇来迎，鸟母交庆。

陀罗育邈，眇添合云。

八字，妙成天隐语。陀者，天帝内名。罗者，月夫人名。育者，神王名。邈者，羽林监神名也。神王常匡御三界，保举学人。眇炁者，受度后则上升云乘之眇眇也。合云者，言游神大罗之上，与诸天而参合。人诵诵此章，即上升云气，飞神步虚。

飞天大丑，总监上天。

八字，禁上天隐语。飞天者，十方飞天神王也。大者，都録之司。丑者，大伯，乃都司宗伯也。三界魔王，每受命于大伯。总者，飞天都统之官。监者，监长夜之官。上天者，开度学人之魂，上升于天中也。人诵此章，即监领学人，开度上升。已上四天为无色界。

沙陶劫量，龙汉瑛鲜。

八字，常融天隐语。沙者，天中沙兰宫。陶者，陀丘乃紫微之别馆，新得道者居之。每至劫运一交，量度学人功德，随缘开度，谓之劫量。龙汉者，初劫之名。瑛者，初劫时飞天神名也O鲜者南宫日童名也。学人得度皆由此童。炼度之人诵此章，即得炼形于朱陵之宫也。

碧落浮黎，空歌保珍。

八字，玉隆天隐语。碧者，碧霞表。落者，飞天神名。浮黎者，天王隐名。空者，天中侍晨之名。歌者，洞章之曲。侍晨一啸，音成洞章，故曰空歌也。保珍者，言学仙之徒，知此空歌，可升为飞天之宾，永保劫运，珍此玉章。人诵此章，即乘碧霞之辇，而游玉隆之天也。

恶奕无品，洞妙自真。

八字，梵度天隐语。恶奕者，天王内名。无者，太无真人，受天王之符，度长夜之魂。品者，品量幽魂之罪福。洞者，洞明宿对。妙者，妙化之堂也。言人宿对既解，乃升入妙化之堂。自真者，自然与大道而合真矣。人诵此章，则宿对开明，升入妙化。

元梵恢漠，幽寂度人。

八字，贾奕天隐语。元梵者，元始大梵之炁。恢漠者，广而难度，冥而难见，幽兮寂兮，不可名状。度人者，此灵音普度天人也。人诵此章，即超出三界，宰制诸天。已上四天为种民天。

右北方五乘玄天自然玉字。

道言：此诸天中大梵隐语无量之音，旧文字皆广长一丈。天真皇人昔书其文以为正音。

元始覩梵患流注之余，合而成之，字皆周回一丈。每八字为一天黒之根，凡诸天劫运成毁亦由字之散合，虽高圣、亦莫晓其字，乃命皇人书为正音，然后天仙乃得识其文也。

有知其音，能斋而诵之者，诸天皆遣飞天神王下观其身，书其功勤，上奏诸天。万神朝礼，地祇侍门，大勋魔王保举上仙。道备克得游行三界，升入金门

此音乃梵炁所结秘隐之文，上以保镇天度，下以拔济苦爽，诚为无量正音。斋诵之则神王下观俟有功勋则感魔王保举，及道全备，则证入仙品。

此音无所不辟，无所不禳，无所不度，无所不成，天真自然之音也。

道君再称述正音功德，可以辟邪禳灾，度世成真，皆此天真灵音自然而然者。

故诵之致飞天下观，上帝遥唱，万神朝礼，三界侍轩，群袄束首，鬼精自亡。琳琅振响，十方肃清，河海静默，山岳吞烟。万灵振伏，招集群仙，天无氛秽，地无袄尘。道君以十四事赞正音。冥慧洞清，大量玄玄也。

拔度幽冥，增长智能，了达三洞，逍遥上清，皆由此经。则知经之度人，其功玄而又玄也。

右灵书中篇后序

元始无量度人上品妙经批注卷下

收经

臣诵经已竟，向来所出臣身中三五功曹、左右官使者、侍香金童、传言玉女、五帝直符、直日香官，各三十二人，请还金房玉室，无令差互，后召复到，一如故事。精思诸神各还宫讫，然后徐徐出室。

度人经批注后序

昔元始于始青天宝珠内演说灵宝大法，普度天人，命天真皇人释大梵玉字付之道君，秘于上馆，约四万劫一传。后因龟台金母即王母悯阳九百六之变，亲礼玉京，请留下世。及西汉元封年中七月七日，王母下降，随顺汉字，译此天篆，授之武帝，已为第七授。然此纔一品耳。在天卷秩甚多，及至晋时，左宫仙翁于会稽上虞山感太极徐真人来勒所授，即有灵书下篇，及太极真人后序。其后兵火，经品散落。厥后小仙翁葛洪真人于郑真人思远处得所受之文，止于大量玄玄也。其后真真付度，灵文层出，然皆未有天真皇人之演义。前辈皆不敢强为之辞，此直解之作，所以亦止于大量玄玄也。九江冰湖埜人薛季昭再述。

冰湖薛显翁参注释经，接引初机。邦士蔡翔夫怜其苦志，与之続梓。大德乙巳，经板告成，乃涓子月初四日丙午，缮装经帙，洒扫东坛，徧行进奏天帝御前。告旨颁下十方三界星垣雷府、地水泉曲、岳渎城隍、九州岛社令，凡属神祇及掌经教真司去处，咸使知闻，以阐空玄。越五日庚戌，因游西市，偕冰湖谒先天济生雷坛，忽蒙九天神威天枢豁落王元帅善，题押证盟现报四十四言曰：汝奉道敬真，何在疑心，解经之功，无不妙要，行道法何在拟议未决，凡在一心，无不验也。汝作之功，皆非虚无，只此。见者皆为之惊异，乃知冰湖解经之诚，已达之帝闇矣。功诟可量哉！五日前，冰湖洁东坛，有请于天帝。五日后，予同谒西坛，得报于天将。天将者，乃天帝之指使也。冰湖无心于天将，而天将有心于冰湖，得非天将奉天帝之命，以示人乎。予覩其事，咸应速如样鼓，愿受经者，至心持诵，不可视为常典。庶乎一诵一礼，必获异验，是亦予拳拳之望。是年是月初十日，壬子雷降日，庐山羽褐李月阳谨题。

至大改元岁在戊申九月一日，予宿于先天坛。夜梦普济一黒真人老祖师雷默庵曰：先生之名，在神霄玉府，阐化之功，与老夫相亚。今为青灵开教宗师，迁充集仙府，使兼大光明殿掌籍仙官。天君即日有《虚玄篇》赠汝。言毕遂觉。季昭继后于重九日，乃紫皇飞升之日。予因出南关，过谷神庵鲍明甫学真坛内，忽见香炉中有光感天君，于光中果现此篇，赐通玄阐妙青灵开教宗师薛季昭。

天与之形道与貌，法夭法地取成效。正己正人谁毁誉，事君事父以忠孝。晦迹韬光喜顺时，孰知君子有变豹。一身万事备三才，探碛索隐明三教。会诵老子道德言，解以孔子之道较。推源释子寂灭门，如露如电如幻泡。时乎出有或入无，时乎飞超或腾赶。皎皎灵台絶点尘，事应物名匪机巧。入息出作合夭心，不目逃兮不肤挠。逍遥作个地行仙，蜕却尘嚣无关闹。显翁之名仁之称，山水之间心所乐。驰神物外何茫然，或入黍珠惊梦觉。他时丹凤响丹诏，召归紫府，俾诸同学之士，是则是效。

此《虚玄篇》，可刊名印所解《度人经》前，以阐诸人。铁笔辛忠义稽首。

予末学道浅，曾将《度人上品》、《生神九章》、《救苦妙经》，妄意详释者，不过欲启发初真入道之门耳。初未尝萌一毫希覩想。自锾梓印施之后，惴惴度日，每以妄为强作，获谴于雷霆者为虑。岂意天君恕其僭而矜容之，褒嘉奖励，靡所不至。此《虚玄篇》硒天君赠予之章也。令予刊名印所解《度人经》前，以阐诸人。自得此篇，予早夜以思，两难明处。若行刊印，似乎衔名，以起或者之议；若不刊印，似乎泯没，又违天君之命。予再三绎思：浮言之议，尚可逃也；违夭之命，则吾岂敢。予虽不获己，以所赠之篇，刊于卷末，然亦终匪予心之所乐，识者鉴之。九江冰湖埜人薛季昭书。

劝诵郁罗萧台元始宝诰

无上元始黍米珠中，郁罗萧台上，有宝诰九十六字，云篆垂芒。虽已按笔于皇人，然未得闻于下世。龙汉延康开劫之后，天不爱道，晋司马朝假梦马泳，游神玉清郁罗萧台，金版玉字，现出宝诰。勉之朝礼亿万天真，十二万拜，所愿皆成。听信而行，卒如所欲。然则世人诵《度人经》，亦当悬想大罗玉清，称扬宝诰一十二声，心朝元始一十二拜，然后诵经，共结大罗一段好因果。时延佑第三春上元日，九江庐山上清大洞宝苏青灵演教通玄阐妙法师、九天金阙太宰玉府少卿、大光明殿掌籍仙官、提点三界炼度鬼神公事，小兆臣薛季昭显翁坦然子，焚香书于雪海心镜之经坛。

诰曰：

三界之上，梵黒弥罗。上极无上，天中之天。郁罗萧台，玉山上京。渺渺金阙，森罗浄霰。玄元一无，混沌之先。宝珠之中，玄之又玄。开明三景，化生诸天。亿万天真，无鞅数众。旋

度人经批注后序

斗历箕，回度五常。巍巍大梵，万道之宗。大罗玉清，虚无自然。至真妙道，元始天尊。

郁罗萧台宝皓纪元

谨按《道藏》教典云••宝诰出于《无上元始度人经》中。晋司马都于建康时，有马泳者，功名不遂，一夕暴卒。遇一神人，引至天上，令仰面一观，见宝台现虚空中，光彩四出。有黄衣道者指示泳曰••此郁罗萧台也。但礼亿万天真，十二万拜，所愿皆成。汝虽道心坚固，奈宿业太重，父祖未超，若礼台数足，天真加护，见世决可致身宰辅，身中定入仙品班中。泳举首一观，乃见玉版金字，书元始宝诰。泳诵之三四，默记不忘，梦觉之后，即施金造台，礼拜宝诰一十二万。数完，果致荣显，泽及子孙。又按《神霄録纂要》云：宋徽宗政和三年十月间，有旨启建祝圣罗天大醮。时金门羽客宣和凝神两殿侍宸林灵素，邀驾来日观天瑞像。次夜，仙鹤盈空，天香满席，月明如昼。上亲见宝台九层，金牌玉篆郁罗萧台四字在上。台前玉女捧香，金童持节，天丁环绕。帝指示众仰观，皆无所覩。惟帝与虚靖天师张真人继先，金门羽客两殿侍宸林真人灵素、太素大夫凝神殿侍宸王真人文卿、左右街道録东海徐真人知常等数人，得覩嘉祥。余皆弗见。是夜醮散，天色如旧。天下州郡捧表称贺。勅降宝台图本，付各宫观。时王侍宸真人慨众目之无覩，乃慈悲而说与众听：汝可洗心投诚忏悔，至诚皈向，称扬宝诰，上可祈晴祷雨，下可保国宁家，为己为人增福延寿，禳灾度厄。积日累功，朝礼数完，展转开化，无不如愿。众皆听信，受持跪礼以谢。

小兆臣薛季昭顿首上言：臣恭闻太上有言，人身难得，中土难生，假使得生，正法难过。因思耳目聪明男子身，乾坤赋予不为贫，可自暴自弃哉！故自明经取紫之愿不酬，而知白守黑之志弥笃。致蒙双桥雷真人，梦授不言之旨，玉枢辛天君，光降虚玄之篇，乃不自揣昭，以使昭集注《灵宝度人经》之妙义，开述《度人经》中三界修进指掌图说，并诸经诰道法，分章音注。及解释《金刚》、《华严》诸佛经义，以劝读诵。无非体古之君子与人为善之心。心犹未已，再为拈出晋马泳礼郁罗一段《元始宝诰》公案，与道俗持诵《度人经》者，交互劝勉。是亦拔树寻根、源流推源。大哉元始，可自昧乎！小兆臣薛季昭谨言。
