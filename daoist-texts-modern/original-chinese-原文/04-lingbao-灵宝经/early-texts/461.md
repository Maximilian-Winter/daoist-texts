# 《初真戒律》

凡初入太上正宗法门，不问道俗，必先遵依太上金科玉律，三洞戒文，供养大道尊像，表通都天纠察王天君。请祈盟证，受三皈依戒。
三皈依戒：
第一皈身太上无极大道，永脱轮回，故曰道宝。
第二皈神三十六部尊经，得闻正法，故曰经宝。
第三皈命玄中大法师，不落邪见，故曰师宝。
天尊曰：三皈依戒者，天地之枢纽，神仙之根基，发行之初门，建心之元兆，运气含灵，冥真入理，包罗有象，朕形无外。持之者，天地神明庆快，心智耳目开张，万物敬畏，六腑和乐，众真卫护。群生父母，长世不遗，人身交泰。三皈依竞，乃受太上老君所命「积功归根」五戒。
