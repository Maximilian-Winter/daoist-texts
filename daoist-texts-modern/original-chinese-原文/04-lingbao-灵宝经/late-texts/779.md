# 斗姥宝诰

至心皈命礼。西天竺国，大智光中。真空妙相法王师，无上玄元天母主。金光烁处，日月潜辉。宝杵旋时，鬼神失色。显灵踪于尘世，卫圣驾于阎浮。众生有难若称名，大士寻声来救苦。大悲大愿，大圣大慈。圣德巨光天后，摩利攴天大圣。圆明道姥天尊。

至心皈命禮。天上修羅交轉日。人間急難動炎時。常遊日月二天前。獨立神靈三界內。威光赫奕。妙相圓融。接救眾生。超離諸苦。大悲大願。大聖大慈。九天雷祖大帝。日宮太陽帝君。月府太陰皇君。聖慧先天斗母。紫光金尊聖德天后。救一切難。摩利支天大帝。圓明道母天尊。
