# 九天玄女宝诰

九天玄女宝诰

至心皈命礼。先天神女(姥)。上世仙姑。庄严妙相。常现娑婆世界。清净法身。早登梵刹琅嬛。玄都天界。系玉腰金。员峤方壶。蒸沙煮石。放无极之神光。普照群生。运玄元之道气。化成万物。功垂今古。德配乾坤。位列九天。掌造化之枢机。灵通三界。司雷霆之号令。慈悲广大。变化无穷。手持宝剑。斩魔王于斗垣之下。足踏金莲。朝皇母于瑶阙之中。宏慈宏愿。至显至灵。九天玄女无极元君。

九天玄女宝诰

志心皈命礼。南宫紫府。无无上道。开化玄极。至真不坏。真空元始。灵源祖劫。虚无体道。妙用难穷。实诸仙诸真诸圣之宗。神机莫测。乃掌道掌法掌教之主。至灵至感。至圣之慈。救世定乱。阐法能仁圣姆。九天玄姆圣姆天尊。

九天玄女宝诰

至心归命礼。九天九天。玄女真仙。头载金盔。脚踏火轮。身骑白鹤在云间。手持宝剑斩妖精。临凡济度救良民。何神不伏。何鬼不惊。亲身下降。救济万民。大悲大愿。大圣大慈。仙宫灵洞。显凡救世。玄珠妙道。玄女娘娘。兴儒度世大慈尊。
