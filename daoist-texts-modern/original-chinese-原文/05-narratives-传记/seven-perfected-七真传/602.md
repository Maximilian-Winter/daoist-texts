# 第三回　岳鹏举舍命辅中兴　王世雄被黜空世事

词曰：

世人志要坚，辅国安邦学圣贤。一片忠心扶社稷，未展衷情意，浩气冲天已了然。怀抱先天志气全。今将世事都抛撒，了却尘情觅真铅。（右调《追云飞》）

却说乙已冬，金兵分道入寇，宋帝召种师道为两河制置使，姚平仲与俱赴汴。帝以金师日迫，避兵东幸，李纲请假皇太子位号以守社稷，帝即禅位。太子桓即位为钦宗，尊帝为太上皇帝，立朱氏为后。丙午春，改元靖康。立十二月，师溃黎阳，金人渡河。以李纲为东京留守，督诸兵入援。金兵围汴京，李纲力战，屡挫之。金人议和，遣康王构为质。

种、姚兵至，夜袭金营。金将侯吏觉之，出马交战，早惊动了金营各路兵马，一时杀来。种师道督兵在后，见金兵势大，不敢乱战，引兵且战且退，渐渐遁去。姚平仲之兵在前，深人重围，二万精兵尽被围困。姚平仲原有万夫不当之勇，此时金兵势大，左冲右突，杀条血路，乘着青骡，一昼夜驰七百五十里，至邓州得食。后入大面山，解骡倚石坐定，忽觉心地清凉。见上山来一道者，曰：“汝争着这点功名，陷害二万之命，罪业不小。”平仲拜伏求度。道者曰：“余汉将钟离权也，以事迹相类，特来度汝。”遂授至道，令其山洞静养，道成时，必当积功累行。平仲拜受静养。不表。

是冬，金人陷河东诸郡，更陷西京。诏康王往金，至磁州，守臣宗泽迎谒，劝勿往。

初，相州汤阴县岳和，真人须林五世孙也。妻姚氏有娠，昼寝，见铁甲丈夫人曰：“汉张翼德当住于此。”醒来遂生一子，有大鸟若鹄，飞鸣屋上，因名飞，字鹏举。时崇宁癸未二月望日。生未几，洪水泛涨，母抱飞坐大瓮中，随水冲激。抵岸，母子无恙。少负节气，沉厚寡言。家贫力学，少有神力。初学射于周同，发无不中。周同死，每朔望必至墓祭奠。父卒，尽礼丧葬。娶妻李氏奉母。复师西牟山魏中，即魏伯阳真人玩世，得受兵铃。时乡人多为盗匪，母刺“尽忠报国”四字于飞背上以诫之。刘始宣抚真定，募敢战士，飞往投之，累擒剧贼，康王授飞为承信郎。

时康王在磁州，出谒崔珏祠，少憩祠中，俟日暮潜归，朦胧际有人曰：“速起，追兵至矣！”王惊醒，见星光下有马，跨而加鞭，遇水腾跃而过。天明，遇相州兵迎入，其马僵立，视之，即崔府君祠中泥马也。

金兵围京城，要帝出盟。遣使持腊诏至相州，命康王为河北兵马大元帅，帅师入卫。兵败，帝如金营议和。

丁未春，帝身陷金营，金将迫帝易服。侍郎李若水骂贼被杀。刘拾自缢死，八十日就殓，颜色如生。二月，金劫后妃、太子、宗戚，惟孟后以废居得免。金人以少宰张邦昌为楚帝。是夏，金囚二帝三千人往北，孟后降手书，令康王嗣统。群臣固请正位，遂即位於应天府，为南宋高宗，改元建炎，尊孟后为元佑太后。宗泽为京留守，令岳飞大败金人，升为统制。

戊申春，金兀术犯汴，宗泽败之。前后上疏为黄、汪所抑，疽发背而死。杜充代之，悉反于泽，兵败。

己酉，帝奔镇江，以吕颐浩拒守。帝如江宁，改江宁为建康。册子里为皇太子，未几殂。遣洪皓使金，通问二帝消息，被拘留于冷山。七月，兀术寇汴，杜充弃汴走。帝如杭州，改曰临安。是冬，杜充叛，降于金，诸军皆溃。兀术南侵，帝奔明州。兀术陷临安，帝航於海。

庚戌春，金人追袭帝，提领海州张公裕败之。帝如温州，停舟於金鳌岛下。帝登游，见石上壁峭有诗云：

牡蛎潍头一艇横，夕阳西下待潮生。与君不负登临约，好向金鳌背上行。（徐神翁题）

帝惊叹，顾侍臣曰：“朕初生时，徐神翁进此诗于上皇而化，岂知应于今日也！”帝还越州。时韩世忠大败兀术于江中，兀术欲趋建康，岳飞伏兵牛头山，长子岳云年十二岁，双锤截战，兀术复败出江。韩世忠阻金兵于金山下，兀术用火攻，遁去。徙二帝于五国城。金立刘豫为齐帝。

辛亥，宋改元绍兴，以张浚为江淮招讨使，岳飞副之。张浚遣子张宪隶岳飞帐下。飞引张宪、牛皋、王贵、岳云等讨击江淮，悉平。孟太后崩。以秦桧、吕颐浩为左右仆射，黜胡安国提举仙都观，召张浚经略熙河。是夏，岳飞破虔州，帝书“精忠岳飞”四字，制旗赐之。


乙卯春，金主晟崩，其兄之孙炳禀，为熙宗，仍号大金。帝以赵鼎、张浚为左右仆射，张浚欲荐友苏云卿代之，使至，苏云卿隐去，有诗寄使回。张浚见诗云：

多年别作一家风，岂料闲名达帝聪。可笑时人贪富贵，莫将污秽溅苏公。

张浚叹息不已。后有人见于宜兴，容貌益少，转瞬不见。是夏，岳飞受命，进爵鄂侯，讨杨么。帝召张浚还，飞曰：“请留八日，我擒杨么。”果然八日斩么。浚叹曰：“岳侯神算也。”

丙辰夏，岳飞以母丧去官。诏起复之。飞上疏请复中原，帝不许，乃还。

丁已，何藓自金还，始闻太上皇及太后丧，帝成服。诏岳飞屯江州。

戊午春，金改元天眷。帝定都临安，以秦桧为相。王伦偕金使来议和、归地，桧力主之。岳飞上言：“相臣谋国不臧。”桧深衔愤。王伦被金人拘于河间府，自缢而死。

庚申，兀术复陷河南、陕西州郡，吴磷败於扶风。兀术用铁浮图，被刘蹊破之。岳飞进复西京，留大军於颖昌。兀术以拐子马来战，飞命以麻扎刀做斫其马足。兀术益兵攻战，岳云以兵败之。兀术兵败，欲归北。秦桧欲议和，讽帝诏诸将班师，以金字牌召岳飞还。飞愤泣，引兵还鄂。兀术复陷河南郡县。秦桧以张九成等七人谤己，皆贬之。九成自号无垢子，乃是文昌化身，通释、道经典。贬知邵州，后乃隐著书。不表。


辛酉，金改元皇统。兀术陷寿春。诏张俊、刘符救之，金兵奔遁。诏班师，以韩世忠、张俊为枢密使，岳飞为副使。秦桧谮飞，罢为万寿观使。桧矫诏下飞于狱。议和已成，奉表称臣于金。除夕，桧逼飞缢死于狱；张宪、岳云斩弃于市。是日，天暗。岳飞昔梦两犬争言，渡江时闻金山僧道月逆知未来，往叩之，因言以梦。道月道：“二犬争言，乃狱字也。惟劝将军潜身遁迹，可免风波之难。”公笑而不信，至被难于风波亭下也。秦桧籍公家资，徙于岭南。飞女银瓶投井死。韩世忠罢为醴泉观使，遂杜门谢客，携酒自乐。


壬戌，金归徽宗太后之丧。韦太后至。加秦桧太师，封魏国公。时谢石游临安，以相字为名，帝遇之，举杖于地一画，令相之。石曰：“土上加一画，王字也。请再书一字。”帝又以杖书一“问”字。石惊曰：“左右是君，即主上也。”帝曰：“毋多言，明日当召卿。”次日召见，帝于偏殿书一“春”字命相。石曰：“秦头太重，压日无光。”帝默然，赐赏命出。桧闻之，阴以他事中之，窜谢石于岭南。不表。


且说王世雄曾任长安都尉，在任三年。金兵犯关，与副帅吴磷会兵于同州．败金兵于扶风，复守陕西城治。后升西路长吏，把守潼关。不表。

却说山东登州府宁海州西门外，离城五里许，有一富户，姓马，名钰，子宜甫。其母初孕时，梦麻姑赐丹一粒，吞之，觉而分娩。生于金天会癸卯岁五月二十日。少有智慧，儿时常咏乘云驾鹤之诗。李无梦见之，曰：“此子真仙材也。”家财巨富，别号马半州。长娶里人孙显忠之女为妻。孙氏生于宋徽宗宣和元年己亥岁正月初五日，母梦白鹤人怀之祥，觉而有孕。生得眉清目秀，少而聪慧天成，有沉鱼落雁之容，闭月羞花之态；酷好翰墨，尚喜赋诗。长适马宜甫，每与夫联句赋诗，不让苏少。但是翁姑早丧，夫妇幸得男材女貌，朝欢暮乐，难免持家主事之烦。幸其有富于家，自当不乏用人。先有金兵犯境，恐遭流乱之忧，幸得生于偏道，不复倾危。不表。

且说乙丑秋，慧星现，张浚因论时事，贬于连州。

丙寅，刘子羽卒。初，吏部朱松有疾，以家事托子羽，教其子朱嘉。更后以道义成立。后话不表。

戊辰，金太师兀术卒，以完颜亮为丞相。

己已冬，完颜亮端主直而自立，改元天德。大杀宗室，淫乱无伦。复迁都于燕京。宋臣欲伐金，秦桧不许。

庚午夏，施全刺秦桧于道，不中。辛未，咸平王韩世忠卒。

甲戌，西辽主夷列殂，诏命其妻权掌国事。为承天皇后，改元崇福。

乙亥秋，秦桧欲行谋逆，陷张浚等诸贤，忽病不能言。诏封桧建康王，令致仕，是夕死。帝始觉秦桧之奸，诏治秦党，皆窜远州。复张浚、胡寅、张九成等官。

丙子夏，金改元正隆。钦宗皇帝崩于金。

已卯春，张九成提举江州太平观，上言金必败盟，因荐陈康伯、朱嘉。九成六月有天使来迎，遂危坐而逝。是秋，召朱嘉，不至；以陈康伯为右仆射。

庚辰冬，遣虞允文至金贺岁。金主曰：“我将看花于洛阳矣。”允文还奏。康伯请用吴磷、刘椅、王刚中督兵防御。


辛巳秋，金大举入寇江淮，王刚中与吴磷败之。金主败兵渡淮，刘椅张兵淮阴随之。宋帝亲征，康伯请允文参谋军事。完颜亮趋扬州，军临采石，允文出兵截杀，大败金兵，完颜亮死于军中。允文等请帝班师。冬十月，金人立乌禄于辽阳，更名雍，为金世宗，改元大定。

壬午五月，宋帝传位太子各，为孝宗。尊高宗为太上皇。召张浚宣抚江淮，追复岳飞官，礼葬于西湖。时宿迁魏胜起兵，克复海州。胜善用大刀，金人见而惧走。胜少与王世雄为友，矢心报国。


先，王世雄守陋握关，见金兵屡败，正可与二圣报仇，秦桧反出议和，称臣于金，心中衔愤，乃献赋春官，寓言其非，因谓。许旨，而黜其官。

世雄被黜，回转咸阳，时年四十七岁，唱然叹曰：“孔子四十而不惑，孟子四十不动心，我今已过矣，尚吞腥啄腐，纤紫怀金，不亦愚乎？”遂与妻和氏言道：“我看拜相封侯，尽似浮云紫雾；腰金系玉，岂如物外闲人？今幸被黜，不至老陷于仕途，若不猛醒急退，只恐深沉于苦海矣。”夫人道：“谚云：陪王如陪虎，食禄似吞钩。今老爷为官被黜，何足挂齿？况你我今已知命之年，幸有二子金宝、金玉，量来不乏后嗣；更兼衣食无亏于体，何劳更向别求哉！”世雄道：“夫人言虽有理，奈何世事如麻，光阴迅速，一息不来，命非我有。欲效汉之留侯、越之范合、晋之葛洪、唐之贾耽，此皆功成名遂，得道登仙，与天地齐其寿，与日月合其明；或乘驾跨鹤游三岛，或骑龙驭虎上九霄。到此之时，岂不快哉！言虽如是，未知天随人愿否。”夫人道：“人有是愿，天必从之。但老爷这一派言语，说得妾身如醉梦初醒，顿觉尘境虚浮，愿老爷早遇明师，得受修身的妙法，可与我修持，夫妇同登仙界，岂不美乎！”世雄笑道：“倘有得道之日，摹路相逢，可以传授，何况夫妻乎？我当自此访问参求，倘然苍天怜感，你我夙有仙根，自有真师相遇，传授至道。”正是：

夙缘有种今生遇，从此分离断赤绳。不是当年青鸟降，如何一指便飞腾？

欲知世雄夫妻访道如何，且听下回分解。
