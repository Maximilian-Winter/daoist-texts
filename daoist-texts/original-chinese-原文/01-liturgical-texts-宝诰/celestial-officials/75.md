# 三茅真君宝诰

志心皈命礼。天人道德，仙圣真师。孝弟通于神明，恩泽被于家国。隐恒山而悟道，栖勾曲以升天。主岱宗衡霍之山，职赤城华阳之洞。劫运阴阳而统斡，雷霆水泽以兼司。接二弟之英姿，授登真之秘诀。咸领神仙之籍，共膺玉册之荣。德普幽明，仁沾普率。随机赴感，誓愿洪深。太元妙道冲虚圣佑真应真君，地仙上真定录右禁至道冲静德佑妙应真君。地仙至真三官保命微妙冲惠仁佑神应真君，九天司命上卿，三茅应化，保生天尊。
