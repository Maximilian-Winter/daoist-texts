# 鬼谷宝诰

志心皈命礼。大罗道长，上界仙翁。玄功洞彻，补造化阴阳之枢机。道学高超，得天人性命之秘奥。云梦山头，炼丹采药。水濂洞里，洗髓伐毛。证金刚不坏之身，修玉镜长明之性。神机妙算，判人间之吉凶；仙术精微，消世上之灾劫。慈悲悯世，功德齐天。名传今古，道徧三千。临尘凡，迅风骤雨，开人觉路。施雨露，解罪消愆，化物生机。大悲大愿，大德大仁。大罗天界，琼霄玄境，度人救世，王禅老祖，鬼谷仙师，敷扬妙道天尊。
