# 弥罗宝诰

弥罗宝诰

志心皈命礼。弥罗无上天，妙有玄真境。渺渺紫金阙，太微玉清宫。无极无上圣，无无复光明。寂寂浩无宗，玄范总十方。湛寂真常道，恢漠大神通。穹苍真老，妙圆清静。智慧辩才，至道至尊。三界师，混元祖。无能圣主，四生慈父。高天上圣，大慈仁者。十号圆满，万德周身。无量度人，拔生死苦。诸佛之师，众圣之王。太上开天执符、御历含真、体道金阙、云宫九穹、历御万道、无为大通明殿、昊天玉皇大天尊、玄穹高上帝。

弥罗宝诰

至心皈命禮。太上彌羅無上天，妙有玄真境。渺渺紫金闕，太微玉清宮。無極無上聖，廓落豁光明，寂寂浩無宗，玄範總十方。湛寂真常道，恢漠大神通。玉皇大天尊，玄穹高上帝。

玉皇宝诰

志心皈命礼。紫金金阙，白玉玉京。住妙有之境中，处玄真之天上。功成道备，故妙相卓冠于诸天。心广体胖，故慈光遍烛于三界。位尊而上极无上，道妙而玄之又玄。真圣宗师，天人依仗。大悲大愿，大圣大慈。穹苍圣主，玉皇大天尊。

玉皇宝诰

志心皈命礼，光严国内，妙乐土中。圣母凝神梦于虚无，道君授玉质于恍惚。慈爱和逊，弗贪万乘之尊容；忍辱仁柔，不惮亿劫之修累。功高无比，德重难腧。大悲大愿，大圣大慈。见无量功德之身，玉皇大天尊。

玉皇宝诰

志心皈命礼。尊居帝位，高处天宫。遍游于一切白玉京中，普见于十方黄金阙内。定而能应，去来自在以无拘；合而可分，变化圆通而莫测。演清净解脱之道，济沉迷忧苦之徒。自然而然，非识可识。大悲大愿，大圣大慈。见清净自然之身，玉皇大天尊。

玉皇宝诰

志心皈命礼，昔为王嗣，苦建玄功。三千余劫之修行，有如一日；亿万生灵之拯度，广及十方。虽法身由胎碱之胚脾，谅圣体由道原之变化。不坏不灭，杳亡杳存。大悲大愿，大圣大慈。见神明坚固，不坏真空，无上法身，玉皇大天尊。

玉皇宝诰

至心皈命礼。清微天上，太元玉都，知时至而举六神通，分法身而遍十方界。入无边境，上天下地悉昭融。出大妙音，六道四生皆解脱。表以方光之瑞相，明兹本行之胜因。荡荡难名，巍巍无上。大悲大愿，大圣大慈。分身应化，玉皇赦罪天尊。

玉皇宝诰

志心皈命礼。北极真空，尊居无上。本行皆难行之苦行，是身即清净之道身。弃国出家，施财宝而舍血肉。济幽及显，宣正化而扬神功。教菩萨而悟大乘，证金仙而入妙道。为慈悲父，诚大丈夫。大悲大愿，大圣大慈。玉帝应身，清净自然觉王如来。
