# 全真五祖宝诰

志心皈命礼。大道开先，玄元阐化。教垂今古，示号东华。接汉室之将军，隐终南而仙契。过化每超於劫运，示现常在於人寰。启唐朝之英贤，悟神仙之秘诀。飞剑货药，警化无方。金廷丞相之高标，宝印力辞之勇决。霞裾上陟，南北统宗。天复挺於人豪，道遍通於四海。发金莲之七朵，演仙派於十方。长生理被於于今，玄妙天垂於率土。恢弘至道，广度愚迷。全真祖师东华紫府辅玄立极大道帝君、正阳开悟传道垂极帝君、纯阳演正警化孚佑帝君、海蟾明悟弘道纯佑帝君、重阳全真开化辅极帝君、五祖阐道天尊。
