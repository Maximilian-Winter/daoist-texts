# 太上洞玄灵宝净土生神经(敦煌本)

经名：太上洞玄灵宝净土生神经。撰人不详，约出于南北朝。言修积功德往生净土。一卷。《正统道藏》未收。《道藏缺经目録》着録。底本出处：敦煌P.2383号抄本。参校：P.24O1V、P.4703号残抄本。

元始天尊，时在龙罗世界香积国中九华云殿，坐大莲花，与十方圣众、无量国人，大会说法，一百日中，不起于座。天下天上、若有识若无识，无量众生，悉皆离苦，获沾利益，悟身浮假，不净臭秽。念念无常，入深妙定，舍诸结缚，能悟真道，回发善心，一意归向，专诚不退。元始天尊，大悲观惠，平等教化，皆使悟解，会真常境，证果无为。天尊凝神反2景，将归常乐空寂福堂，忽有弃贤世界十华仙等，五百四十人，同时合掌，首体投地，上白天尊：弟子等各从无量劫来，轮转生死，因缘运会，得遇天尊。今日之庆，实为无量，不可思议。然弟子等虽叨仙品，诸漏未尽，常恐轮转，未免生死。此别天尊，动经万劫，莫知后会，定在何时。欲有咨问，惧触尊颜，特愿大慈，少垂开宥。

天尊告曰：汝等累劫发心，虽学仙道，而未入大乘，致今仙位既不登上境，实未免死生。一与我别，万劫难遇，汝今有问，正是其时。宜各安心，勿怀忧惧。是诸仙等稽首叩头，白天尊曰：当随天尊教化，见十方国土，男女清净，快乐无为；复见十方国土，男女臭秽，忧恼百端。未审修何行业，得此清净，形容端正；作何行业，受此臭秽，烦恼缠身。伏愿天尊赐垂分别，明示将来。

天尊告曰：罪福无门，唯人所召，善恶报对，皆自尔身。若修善行，即得生净土，形容端正，受命长远。若造恶作罪，便居秽土，形容丑陋，年命夭伤。善恶因缘，皆由身造，谅不从他。汝等谛听，当解说。

天尊告曰：夫人生时，建大功德，修诸行业，过去随愿，得生净土，自在无为。凡诸功德，总有五种，摄众福门。

一者说法功德。谓常以天尊三洞经法，教化众生，善巧方便，随其根性，上中下品，禀识愚智，利钝平人，或广或略，譬喻权实，咸令开悟，使入正真，见世人天，保护一切，尊崇过去，得生诸天，或聪明智惠，为大法师。二者布施功德。谓舍身命财，无有®惜，有四种缘。一者内施，谓头目髓脑，手足毛发，以用布施，饥鹰饿虎，毒蛇猛兽，诸亲异类，随其所欲，乞头与头，乞目与目，乞身与身，乞手与手，无所爱惜，救济众生。二者外施，复有四种缘。一者慈施，谓饥寒老病，囚徒饿狗，贫穷困乏，大设悲田，施衣及食，随其所须，以用布施，拯救人民。二者法施，谓修营灵观，造像写经，播花钟磬，香油法具，斋诫常住，供养三宝，种种所须。三者难施，谓国城妻子，人共爱重，过于身命，布施为难；能知一切万法，并是无常，妻子国城，W时依倚，因缘运会，不久分张，悟身浮虚，本来无我，况其妻子，寄托因缘，以用布施，不生恢惜，舍其难舍，不可思议。四者易施，谓车马僮仆，衣服饮食，金银缙彩，米麦器具，皆是浮托，易可舍弃，是为易施，普及一切，不择圣凡。以此四者，复为廿种。一者以身布施，二者以力布施，三者以妻子布施，四者以国城布施，五者以园宅布施，六者以僮仆布施，七者以车马布施，八者以衣服布施，九者以器物布施，十者以珍宝布施，十一昔以缙彩布施，十二者以米麦布施"十三者以材木布施，十四者以香油布施，十五者以饮食布施，十六者以音乐布施，十七者以花药布施，十八者以法服布施，十九者以法具布施，廿者以威势布施。凡廿事，摄布施门。以谓为布施者，布谓遍布无穷，施谓施与一切，故曰布施。

三者建立功德。谓建立营造，作过去未来三世，归依一切系想，凡有十五种，随分发心。一者造诸灵观。圣真仙迹，玄坛精舍，殿堂楼阁，师房廓宇，台榭庭苑，周匝具足，使永劫常存。二者造诸形像。三世十方天尊、太上圣真仙品、金刚力士、玉童玉女、护法神王，镜金刻玉，铜铁木石，绣画泥瓦，随其所堪，庄严雕饰，相好员满，使一切归依。三者造诸经法。三洞七部、圣真仙传、符图方法、记颂赞述，纸素简碣，庄黄韬轴，勘校刊定，流通读诵，教化人天。四者造诸帐座，大小高下，随时庄饰，使得精华。五者造诸渖花，金银珠玉，绣画雕镂，结缕织成，任力所办，供养三尊。六者造诸幢施旌节车舆，九光七宝，沈水旃檀，精丽微妙，以备威仪。七者造诸香矿，花盘烛擎，金银铜铁，玉石瓦木，随分所有，不阙所须。八者造诸床座，毡褥茵席，因时所出，皆使精新。九者造诸经藏，函麓箱匣，画绘雕饰，金银庄校，安置宝经，令不秽杂。十者造诸巾帕亠表服，绫罗绵绮，三色五色，悉令香洁，敷设座前。十一者造诸几案，经架夹膝，香檀文木，雕镂隐起，各尽一时，供养经像，及以出家。十二者造诸钟磬，金银铜铁，玉石等辈，大小随时，使昼夜恒鸣，远近归向，长充法器，永劫福田。十三者造诸器物，盘盂袈标，盆瓮釜镂，常以供养，斋诫所须，勿使乏少，功德难思C十四者造诸几杖，澡灌坐褥，斋器巾帕，供给出家，无量福田。十五者造诸法服，巾冠履层，衣服卧具，绳床之属，布施十方出家法身。凡十五者，过去未来，功德巍巍。

四者救济功德。谓诸人王，及以凡庶，虫鱼鸟兽，有众危苦，皆当扶护，为作福田，必令安隐，不使忧恼，其福无量，不可思议。五者智惠功德。谓常以智惠安乐众生，使诸人天皆归善道，永离苦狱，长处福堂。所以名为功德者，常行不倦谓之功，功遍一切谓之德。凡此五者，恒发一十六愿，大启善心。一为天地，愿永劫常存。二为日月，愿光明普照，三为星辰，愿恒依分度。四为山海，愿镇泄泉源。五为人王，愿长守国土。六为宰辅，愿位禄恒安。七为九玄，愿克生净土。八为父母，愿永保天龄。九为兄弟，愿行仁孝。十为姊妹，愿守清贞。十一为亲缘，愿皆和穆。十二为天下，愿悉安宁。十三为三涂，愿离楚毒。十四为一切，愿各生成。十五为己身，愿与经道相遇。十六为法界，愿三洞流通。若能常行勿倦，使一切归依，过去未来，克登净土。

行业者，谓常净三业，清荡六根，行道诵经，持斋礼拜，烧香发愿，忏悔然灯，奉诫散花，放赎生命，不杀不盗，不淫不垢，不憎不媚，不贪不欲。常为国主人王，及以妃后，大臣宰辅，诸王子弟，公侯牧伯，天下人民，三涂五苦，饿鬼畜生，常建百座，召诸大德法师，及以明达有善心者，讲说三十六部尊经，无上妙旨，开悟一切，昼夜不倦，烧香散花，然灯照夜，助天光明，道边立井，种菓作屋，建造桥梁，拯救劳苦，无辍须臾。以此为业，勤苦行之，故日行业。

诸仙稽首问曰：众生劣弱，力所不堪，未审有何要法，得生净土。天尊告曰：若善男子善女子，但能造我形像，读诵此经，昼夜礼拜，忆念在心，即得往生。若依前修行，诸恶不犯，诸天下降，白日登天。

诸仙又曰：众生愚迷，觥着世事，而不能依天尊教命。未审临命终时，及已亡后，作何功德，随愿往生。天尊告曰：若当来男女，临终之时，先当忏悔一生已来无量重罪，次为受诫，设斋行道，造像写经，及诸功德，布施常住，供养出家，各随分力，唯多为佳。闭眼之日，即生净土，不入三涂。若已亡之后，当为建黄録、明真、五练等行道，从初一日，乃至百日。造播造像，写经燃灯，随日计数，昼夜礼拜，诵经忏悔，烧香散花。又以生时衣服卧具，车马僮仆，金银珠玉，绫罗锦绮，资用财物，分为一十七分。布施一分，修营灵观，玄坛精舍，殿堂楼阁，房廊屋宇；一分造诸天尊、圣真仙像；一分写诸经教；一分陪诸常住；一分供斋中所须；一分施诸持诫，及山林学道；一分供养出家，服饮食汤药所须；一分入诸钟磬；一分造诸播花；一分供诸帐座；一分以给香油；一分给济囚徒；一分施诸贫穷老病；一分救赎生命；一分施诸悲田；一分营造桥梁道路，一分无碍布施。如此分别布施，克得生神净土，福佑见存。凡诸灾厄疾病，造诸福田，此为第一不可思议。今为汝等具说，十方净土福德之处。是诸男女，随愿往生。

天尊曰：东方净土仁爱世界，福德庄严，微妙第一，自然化出宝台宝殿，宝楼宝阁，皆以九色青玉庄严，内外洞彻，不可思议。玉宝皇上天尊，常处九光琼殿，坐九色宝莲，讲说三洞无上经典，教化国中。复有慈上真人，慈惠真人，慈悲真人，慈爱真人，慈善真人，慈德真人，慈明真人，慈等真人，慈觉真人，慈济真人，恒问难咨请，开度众生。又有九华童子，九光童子，九合童子，九色童子，九真童子，九仙童子，九重童子3，九明童子，九灵童子，九成童子，常诵经行道，持斋礼拜，劝说人民。又有青华玉女，青宫玉女，青要玉女，青灵玉女，青莲玉女，青芝玉女，青光玉女，青元玉女，青明玉女，青城玉女，常散花烧香，歌咏赞叹，供养天尊。又有善力金刚，善威金刚，善胜金刚，善迹金刚，善生金刚，善化金刚，善福金刚，善道金刚，善忍金刚，善惠金刚，常护国土，保佑人民，降魔伏鬼，益笄延年。又有仁德神王，仁菓神王，仁威神王，仁智神王，仁远神王，仁胜神王，仁惠神王，仁明神王，仁安神王，仁敬神王，常制断妖精，驱除温疠，守护境界，消弥耶魔。又有保国将军，保龄将军，保命将军，保笄将军，保民将军，保土将军，保胜将军，保威将军，保成将军，保信将军，常领神仙兵马九亿万众，辟斥凶渠，清净寇冻，保护人民。国中男女，年命长远，无有夭伤。若男女临终，神生净土，众圣来迎。

天尊曰：东南方净土慈和世界，福德庄严，微妙第一，自然化出宝台宝殿，宝楼宝阁，皆以一色碧玉庄严，内外洞彻，不可思议。好生度命天尊，常处四明宝殿，坐四转花台，讲说三洞无上经典，教化国中。复有明上真人，明惠真人，明德真人，明道真人，明宝真人，明智真人，明法真人，明玉真人，明相真人，明空真人，常问难咨请，开度众生。又有真一童子，真灵童子，真相童子，真空童子，真上童子，真惠童子，真智童子，真际童子，真元童子，真道童子，常诵经行道，持斋礼拜，劝说人民。又有飞空玉女，飞香玉女，飞玄玉女，飞云玉女，飞灵玉女，飞烟玉女，飞华玉女，飞盖玉女，飞青玉女，飞金玉女，常散花烧香，歌咏赞叹，供养天尊。又有游玄金刚，游空金刚，游上金刚，游真金刚，游虚金刚，游云金刚，游仙金刚，游神金刚，游远金刚，游灵金刚，常护国土，保佑人民，降魔伏鬼，益笄延年。又有智山神王，智精神王，智果神王，智明神王，智忍神王，智力神王，智威神王，智远神王，智胜神王，智德神王，常制断妖精，驱除温疠，守护境界，消弥耶魔。又有通明将军，通远将军，通达将军，通天将军，通灵将军，通德将军，通真将军，通道将军，通惠将军，通光将军，常领神仙兵马一十三万众，辟斥凶渠，清荡寇冻，保护人民。国中男女，年命长远，无有夭伤。若男女临终，神生净土，众圣来迎。天尊曰：南方净土礼教世界，福德庄严，微妙第一，自然化出宝台宝殿，宝楼宝阁，皆以三色红宝庄严，内外洞彻，不可思议。玄真万福天尊，常处三光明殿，坐三色莲花，讲说三洞无上经典，教化国中。复有太阳真人，太明真人，太虚真人，太元真人，太空真人，太光真人，太上真人，太皇真人，太清真人，太一真人，常问难咨请，开度众生。又有火光童子，火上童子，火焰童子，火烟童子，火花童子，火玉童子，火照童子，火山童子，火镜童子，火龙童子，常诵经行道，持斋礼拜，劝说人民。又有浮空玉女，浮香玉女，浮云玉女，浮烟玉女，浮灵玉女，浮玄玉女，浮清玉女，浮霄玉女，浮轮玉女，浮明玉女，常散花烧香，歌咏赞叹，供养天尊。又有独见金刚，独立金刚，独坐金刚，独行金剑，独轮金刚，独光金刚，独相金刚，独力金刚，独明金刚，独照金刚，常护国土，保佑人民，降魔伏鬼，益笄延年。又有礼照神王，礼上神王，礼空神王，礼明神王，礼正神王，礼让神王，礼惠神王，礼智神王，礼安神王，礼道神王，常制断妖精，驱除温疠，守护境界，消弥邪精。又有大力将军，大智将军，大胜将军，大威将军，大明将军，大惠将军，大集将军，大义将军，大煞将军，大德将军，常领神仙兵马三亿万众，辟斥凶渠，清荡寇冻，保护人民。国中男女，年命长远，无有夭伤。若男女临终，神生净土，众圣来迎。

天尊曰：西南方净土威范世界，福德庄严，微妙第一，自然化出宝台宝殿，宝楼宝阁，皆以一色黄玉庄严，内外洞彻，不可思议。大灵虚皇大尊，常处黄玉宝殿4，坐千叶莲花，讲说三洞无上经典，教化国中。复有素灵真人，素华真人，素德真人，素元真人，素明真人，素玄真人，素云真人，素诚真人，素贞真人，素宝真人，常问难咨请，开度众生。又有黄灵童子，黄上童子，黄元童子，黄玉童子，黄云童子，黄素童子，黄常童子，黄明童子，黄华童子，黄宫童子，常诵经行道，持斋礼拜，劝说人民。又有云华玉女，云宫玉女，云开玉女，云房玉女，云光玉女，云台玉女，云裳玉女，云中玉女，云成玉女，云庭玉女，常散花烧香，歌咏赞叹，供养天尊。又有挥灵金刚，挥剑金刚，挥幢金刚，挥戈金刚，挥神金刚，挥玄金刚，挥空金刚，挥魔金刚，挥刀金刚，挥云金刚，常护国土，保佑人民，降魔伏鬼，益笄延年。又有伏鬼神王，伏邪神王，伏魔神王，伏凶神王，伏毒神王，伏非神王，伏兽神王，伏虎神王，伏龙神王，伏妖神王，常制断邪精，驱除温疠，守护境界，消弥邪魔。又有冠威将军，冠山将军，冠海将军，冠武将军，冠兽将军，冠邪将军，冠玉将军，冠金将军，冠天将军，冠灵将军，常领神仙兵马一十三

万众，辟斥凶渠，清荡寇济，保护人民。国中男女，年命长远，无有夭伤，若男女临终，神生净土，众圣来迎。天尊曰：西方净土义让世界，福德庄严，微妙第一，自然化出宝台宝殿，宝楼宝阁，皆以七色白玉庄严，内外洞彻，不可思议。太妙至极天尊，常处七宝云殿，坐大金床，讲说三洞无上经典，教化国中。复有宝玄真人，宝首真人，宝光真人，宝爱真人，宝相真人，宝德真人，宝明真人，宝华真人，宝惠真人，宝云真人，常问难咨请，开度众生。又有金光童子，金华童子，金首章子，金相童子，金冠童子，金印童子，金真童子，金英童子，金芝童子，金香童子，常诵经行道，持斋礼拜，劝说人民，又有洞明玉女，洞光玉女，洞神玉女，洞玄玉女，洞真玉女，洞仙玉女，洞虚玉女，洞灵玉女，洞华玉女，洞天玉女，常散花烧香，歌咏赞叹，供养天尊。又有望云金刚，望山金刚，望月金刚，望远金刚，望日金刚，望空金刚，望仙金刚，望天金刚，望风金刚，望气金刚，常护国土，保佑人民，降魔伏鬼，益笄延年。又有乘云神王，乘风神王，乘虚神王，乘龙神王，乘虎神王，乘日神王，乘月神王，乘烟神王，乘兽神王，乘山神王，常制断妖精，驱除温疠，守护境界，消弥邪魔。又有驭虎将军，驭龙将军，驭风将军，驭云将军，驭气将军，驭日将军，驭月将军，驭空将军5，驭邪将军，驭天将军，常领神仙兵马七亿万众，辟斥凶渠，清荡寇冻，保护人民。国中男女，年命长远，无有夭伤。若男女临终，神生净土，众圣来迎。

天尊曰：西北方净土成化世界，福德庄严，微妙第一，自然化岀宝台宝殿，宝楼宝阁，皆以八色缥玉庄严，内外洞彻，不可思议。无量大华天尊，常处八霞花殿，坐耀天凤台，讲说三洞无上经典，教化国中。复有无上真人，无等真人，无为真人，无名真人，无畏真人，无色真人，无相真人，无形真人，无染真人，无量真人，常问难咨请，开度众生。又有清灵童子，清明童子，清虚童子，清玄童子，清源童子，清通童子，清上童子，清净童子，清和童子，清正童子，常诵经行道，持斋礼拜，劝说人民。又有元灵玉女，元明玉女，元华玉女，元真玉女，元贞玉女，元首玉女，元皇玉女，元上玉女，元和玉女，元初玉女，常散花烧香，歌咏赞叹，供养天尊，又有振威金刚，振武金刚，振勇金刚，振力金刚，振明金刚，振山金刚，振海金刚，振天金刚，振惠金刚，振德金刚，常护国土，保佑人民，降魔伏鬼，益笄延年。又有高天神王，高上神王，高明神王，高虚神王，高灵神王，高观神王，高山神王，高远神王，高惠神王，高视神王，常制断妖精，驱除温疠，守护境界，消弥邪魔。又有宣道将军，宣明将军，宣威将军，宣力将军，宣德将军，宣惠将军，宣远将军，宣勇将军，宣成道将军，宣武道将军，常领神仙兵马一十二万众，辟斥凶渠，清荡寇海，保护人民。国中男女，年命长远，无有夭伤。若男女临终，神生净土，众圣来迎。夭尊曰：北方净土智德世界，福德庄严，微妙第一，自然化岀宝台宝殿，宝楼宝阁，皆以五色玄玉庄严，内外洞彻，不可思议。玄上玉晨天尊，常处五云华殿，坐五明宝花，讲说三洞无上经典，教化国中。复有玄灵真人，玄一真人，玄明真人，玄元真人，玄德真人，玄通真人，玄冥真人，玄上真人，玄和真人，玄觉真人，常问难咨请，度开众生。又有月光童子，月相童子，月爱童子，月香童子，月上童子，月满童子，月惠童子，月净童子，月明童子，月智童子，常诵经行道，持斋礼拜，劝说人民。又有香云玉女，香烟玉女，香灯玉女，香积玉女，香山玉女，香园玉女，香花玉女，香林玉女，香光玉女，香印玉女，常散花6烧香，歌咏赞叹，供养天尊。又有护意金刚，护身金刚，护法金刚，护印金刚，护命金刚，护力金刚，护国金刚，护坛金刚，护香金刚，护善金刚，常护国土，保佑人民，降魔伏鬼，益笄延年。又有守道神王，守印神王，守法神王，守坛神王，守善神王，守香神王，守护神王，守堂神王，守德神王，守卫神王，常制断妖精，驱除温疠，守护境界，消弥邪魔。又有制邪将军，制凶将军，制7鬼将军，制魔将军，制非将军，制煞将军，制威将军，制神将军，制武将军，制力将军，常领神仙兵马五亿万众，辟斥凶渠，清荡寇济，保护人民。国中男女，年命长远，无有夭伤。若男女临终，神生净土，众圣来迎。

天尊曰：东北方净土智积世界，福德庄严，微妙第一，自然化出宝台宝殿，宝楼宝阁，皆以十色绀玉庄严，内外洞彻，不可思议。度仙上圣天尊，常处六合宝殿，坐六合玄台，讲说三洞无上经典，教化国中。复有等爱真人，等上真人，等慈真人，等相真人，等明真人，等照真人，等惠真人，等智真人，等观真人，等觉真人，常问难咨请，开度众生。又有救苦童子，救命童子，救厄童子，救危童子，救难童子，救度童子，救善童子，救济童子，救法童子，救护童子，常诵经行道，持斋礼拜，劝说人民。又有福堂玉女，福德玉女，福集玉女，福成玉女，福林玉女，福上玉女，福智玉女，福惠玉女，福山玉女，福净玉女，常散花烧香，歌咏赞叹，供养天尊。又有断邪金刚，断爱金刚，断见金刚，断畏金刚，断鬼金刚，断或金刚，断郭金刚，断疑金刚，断魔金刚，断力金刚，常护国土，保佑人民，降魔伏鬼，益笄延年。又有御凶神王，御邪神王，御非神王，御煞神王，御魔神王，御毒神王，御虎神王，御兽神王，御灵神王，御寇神王，常制断妖精，駆除温疠，守护境土，消弥邪魔。又有建节将军，建旃将军，建旗将军，建钟将军，建鼓将军，建武将军，建胜将军，建符将军，建幢将军，建麾将军，常领神仙兵马一十二万众，辟斥凶渠，清荡寇济，保护人民。国中男女，年命长远，无有夭伤。若男女临终，神生净土，众圣来迎。

天尊曰：上方净土无量世界，福德庄严，微妙第一，自然化出宝台宝殿，宝楼宝阁，皆以万种庄严，内外洞彻，不可思议。玉虚明皇天尊，处万宝光明云殿，坐万种清净宝花，讲说三洞无上经典，教化国中，复有紫虚真人，紫房真人，紫台真人，紫微真人，紫府真人，紫灵真人，紫华真人，紫阳真人，紫清真人，紫元真人，常问难咨请，开度众生。又有上灵童子，上玄童子，上元童子，上虚童子，上空童子，上仙童子，上真童子，上智童子，上相童子，上德童子，常诵经行道，持斋礼拜，劝说人民。又有景华玉女，景云玉女，景上玉女，景明玉女，景虚玉女，景光玉女，景阳玉女，景玄玉女，景灵玉女，景相玉女，常散花烧香，歌咏赞叹，供养天尊。又有自在金刚，自达金刚，自惠金刚，自力金刚，自智金刚，自德金刚，自明金刚，自成金刚，自通金刚，自照金刚，常护国土，保佑人民，降魔伏鬼，益笄延年。又有有智神王，有力神王，有惠神王，有威神王，有相神王，有德神王，有灵神王，有畏神王，有见神王，有通神王，常制断妖精，驱除温疠，守护境界，消殊邪魔。又有天大将军，天力将军，天威将军，天上将军，天通将军，天光将军，天智将军，天灵将军，天菓将军，天盖将军，常领神仙兵马、天丁力士百亿万众，保护国土，咸灭精邪。国中男女，与天同年。若男女临终，神生净土，众圣来迎。

天尊曰：下方净土载德世界，福德庄严，微妙第一，自然化出宝台宝殿，宝楼宝阁，皆以百宝庄严，内外洞彻，不可思议。中黄洞渊天尊，常处百宝虚明灵殿，坐百变洞耀莲花，讲说三洞无上经典，教化国中。复有中黄真人，中明真人，中天真人，中华真人，中台真人，中元真人，中仙真人，中灵真人，中玄真人，中辉真人，常问难咨请，开度众生。又有光明童子，光华童子，光相童子，光惠童子，光远童子，光耀童子，光道童子，光灵童子，光满童子，光虚童子，常诵经行道，持斋礼拜，劝说人民。又有妙香玉女，妙花玉女，妙灵玉女，妙胜玉女，妙云玉女，妙真玉女，妙仙玉女，妙安玉女，妙玄玉女，妙月玉女，常散花烧香，歌咏赞叹，供养天尊。又有横天金刚，横口8金刚，横山金刚，横威金刚，横风金刚，横灵金刚，横胜金刚，横远金刚，横越金刚，横盖金刚，常护国土，保佑人民，降魔伏鬼，益笄延年。又有案剑神王，案节神王，案武神王，案施神王，案戟神王，案麾神王，案寇神王，案钺神王，案虎神王，案幢神王，常断妖精，驱除温疠，守护境界，消弥邪魔。又有周天将军，周口9将军，周钺将军，周正将军，周捍将军，周卫将军，周成将军，周庭将军，周远将军，周通将军，常领神仙兵马、天丁力士百亿万众，保护国土，诚灭精邪。国中男女，随劫终始。若男女临终，随愿往生。

天尊曰：十方净土，国界庄严，福力自在，山林草木，皆异世间，台阁殿堂，不同凡界。各有浮云之观，大道之观，献寿之观，万寿之观，昌乐之观，弘道之观，至真之观，昌国之观，启圣之观，集灵之观，荐福之观，道德之观。静念之楼，烧香之楼，望仙之楼，浮空之楼，四明之楼，九华之楼，长命之楼，香风之楼，通明之楼，照虚之楼，定志之楼，静意之楼。延真之台，舞凤之台，飞龙之台，散花之台，结香之台，集圣之台，空明之台，九光之台，六合之台，霄灵之台，万福之台，念真之台。凝灵之阁，祥鸾之阁，飞香之阁，澄真之阁，凝仙之阁，化生之阁，安寿之阁，保龄之阁，长寿之阁，存真之阁，知神之阁，练心之阁。八真之宫，十轮之宫，光明之宫，洞阳之宫，青元之宫，玉华之宫，金精之宫，兴灵之宫，宝运之宫，自然之宫。万岁之殿，寒灵之殿，紫霞之殿，福德之殿，兴圣之殿，安乐之殿，逍遥之殿，千香之殿，百宝之殿，通神之殿，明相之殿，说法之殿。无为之堂，迎真之堂，九合之堂，华月之堂，万宝之堂，十灵之堂，常乐之堂，自在之堂，香玉之堂，紫琼之堂，洞玄之堂，万华之堂。紫翠之房，宝莲之房，云碧之房，瑶芝之房，静神之房，息心之房，寂观之房，等相之房，明玄之房，宝命之房，安志之房，灭念之房。皆自然化出，微妙庄严。或结气所成，或凝云而作，或九光洞照，或七宝光明，或空里自移，或迎风独转，随心所念，应境而来。复有宝莲之池，浮金之池，清香之池，沐浴之池，含香之池，浮香之池，澄

空之池，耀月之池，洞天之池，洗心之池，净境之池，照神之池。皆清明洞彻，常湛不流，七宝为岸，裹有金沙。复有智惠之水，濯灵之水，洞明之水，开心之水，满虚之水，负明之水，常轮之水，环光之水，流香之水，香烟之水，照心之水，澄神之水，定心之水。皆香美芳洁，昼夜常流。复有延灵之草，长命之草，安神之草，保年之草，神仙之甘露之草，霄口10之草，华烟之草，明心之草，养神之草，和气之草，无忧之草。皆金玉叶，不落不洞，含露迎风，飞香散馥。复有环刚之菓，莲琼之菓，分香之菓，合景之菓，香露之菓，凤头之菓，鸾心之菓，景龙之菓，明鹄之菓，磬风之菓，千金之菓，九琼之菓。皆随时结实，应念所甘，味列千般，形分万品。复有耀金之花，照玉之花，飞香之花，浮霄之花，起云之花，合露之花，迎风之花，照神之花，洞景之花，宝光之花，如意之花，观心之花。皆如金如玉，洞景流光，随处即生，香闻数里。复有说法之鸟，讲经之鸟，共命之鸟，合气之鸟，同心之鸟，衔香之鸟，吐玉之鸟，漱珠之鸟，玉光之鸟，金耀之鸟，香羽之鸟，金翅之鸟。皆有五色，毛羽光明。复有开明之兽，金精之兽，披光之兽，玉面之兽，吐香之兽，鼓乐之兽，鸣钟之兽，叩琼之兽，散花之兽，吟灵之兽，舞空之兽，歌仙之兽。皆音声和雅，识解人心。复有千合之香，万和之香，百和之香，十和之香，生神之香，反魂之香，化形之香，飞景之香，凝空之香，结云之香，度命之香，和乐之香，寿命之香。复有名香之树，宝器之树，音乐之树，衣服之树，饮食之树，香花之树，七宝之树，九光之树，龙霄之树，凤云之树，观虹之树，披金之树。其树大者高三十里，次者廿里，小者十里，皆不凋不落，花叶常荣。名香宝器，音乐衣服，饮食等辈，皆出花中，自然清净，称念而来。复有凤皇孔雀，青鸾白鹄，幽昌集明发生，llm金翅等鸟，栖鸟其间，飞鸣翔舞，吟咏洞章。复有神龙灵虎，骐麟猛兽，天鹿辟耶，师子金精，游戏其闻，鸣钟叩磬，吐玉衔珠。复有千叶之莲，九色之莲，百丈之莲，万叶之莲，香风之莲，甘露之莲，随处而生，纵广三里五里。国中男女，于中止息游戏，听经说法，自在逍遥。复有天花天菓，天香天供，天衣天乐，遍满空中，应念而至，安乐众生。复有车马舆辇，皆是七宝九光，因风御气，任意东西。复有天男天女，仙童仙媛，行道诵经，乘空出虚，散花烧香，飞行问法。复有天王仙伯，善以道德，和雅人民。复有天师太上，翼赞天尊，教化说法，开悟无边。国中男女，常诵经闻法，散花烧香，面对天尊，咨求上道。金容玉貌，相好端雅，无有忧悲。以黄金荐地，白玉缘阶，内外光明，清净第一。若男女临终，随愿往生。

天尊告诸仙曰：夫罪极报对，宿命因缘，皆是众生业缘所感。犹如镜像，随分见形，好丑短长，永不差失。若持斋奉诫，行道诵经，发愿忏悔，造像写经，建立玄坛，修营灵观，供养三宝，布施贫穷，放赎众生，作诸功德，常行敬信，清净六根，制断欲心，不造诸恶，正心至念，随愿往生，克之净土，快乐无为。若行妄想，煞生偷盗，邪媲放荡，悭贪瞋怒，颠到愚痴，绮言妄语，恶口两舌，祝咀骂詈，轻慢三宝，皆毁经文，不敬出家，五逆不孝，造诸恶业，不信善缘，一旦舍生，即入九幽地狱，受诸苦恼，万劫沈沦，后得受生，处于秽土，形容丑陋，年命夭伤，聋盲六疾，怨家恶对，虫兽虎狼，荆棘毒草，ffi械枷镍，饥寒困苦，种种恶缘，镇相仇对，辛酸恼难，一切及身，昼夜烦冤，不曾欢乐，轮回生死，永劫未期。皆是众生业缘所得。吾今为汝说此因缘，汝等勤心劝示男女，勤修善道，净土生神，随愿应心，永不差矣。

是诸仙等，闻天尊说此十方净土，国界庄严，欢喜踊跃，同声称善，稽首而退。

太上洞玄灵宝净土生神经竟

1.敦煌本卷首标题句末原有“一卷”二字，删。

2.反：原作“及”，据文义改。

3.“子”字据前后文例补。

4.“殿”字据前后文例补。

5.“军”字据前后文例补。

6.“花”字据前后文例补。

7.制：原误作“将”，据前后文例改。

8、9、10.原本此处缺一字。
