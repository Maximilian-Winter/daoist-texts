# 太上洞玄灵宝真文度人本行妙经(敦煌本)

经名：太上洞玄灵宝真文度人本行妙经。简称《洞玄本行经》撰人不详，约出于东晋。系古《灵宝经》之一。原本一卷，《正统道藏》未收。底本出处：敦煌P・3022v抄本1。

如是灵宝真文始明。太上道君于西那天郁察山浮罗之岳，座七宝«木之下，长斋空山，静思神真，合庆冥枢，萧朗自然，雍观万化，俯和众生。是时十方大圣至真尊神，诣座烧香，稽首〔道〕前，上白道言：不审灵宝出法，从何劫而来，至于今日，凡度几人为尽，如是复有转轮？天尊是何劫生，值遇真文，得今太上之任？故是得度，何独如之巍巍德宗，高不可胜？愿垂赐告本行因缘，解说要言，开悟后生。道君方自弹景龙云墩，霄音逸响，流激千寻，诸天郁勃，紫盖回旋，庆霄四会，八道焕明，二景齐照，九炁朗清，流洒香花，洞灌无穷，神龙妓乐，五千万众，华光奕奕，洞彻十天，河海静波，山岳藏烟，万籁潜默，天元敷陈，蔚滞披散，万掳欢焉。

于是道言：天元转轮，劫劫改运，一成一败，一死一生，灭而不絶，幽而复明，灵宝出法，随世度人。自元始开光以来，至于赤明元年，经九千九百九亿万劫，度人有尘沙之众，不可胜量。赤光2之前，于眇莽之中，劫劫出化，非可思议。赤明之后，至上皇元年，宗范大法，得度者众，终天说之，亦当不尽。今为可粗明真正之纲维，标得道者之遐迹耳。今聊以开示于后来，领会于灵文之妙也。我濯紫晨之流芳，盖皇上之胄〔胤〕。我随劫死生，世世不絶，恒与灵宝相值同出，经七百亿劫中。会青帝劫终，九气改运，于是托胎于洪氏之胞，凝神〔于〕琼胎之府，积三千七百年。至赤明开运，岁在甲子，诞于扶刀盖天西那玉国浮罗之岳，复与灵宝同出度人。元始天尊以我因缘之勋，锡我太上之号，封郁悦那林昌玉台天帝王，位登高圣，治玄都玉京。实由我身尊承大法灵宝真文，世世不絶广度天人，慈心于万物，普济于众生，功德之大，勋名缮于亿劫之中，致今之报，为诸天所宗也。

道言：东方安宝华林青灵始老帝君，住在白照，御运于金劫之中，暂生郁悦金映云天3那林之天，西娄无量玉国浩明玄岳，厥名元庆。于此天中大建功德，割身布施，供养道士，初无懈心，勋名仰彻，朱陵火宫书其姓名，记于赤典，仙道垂成。而值国多彩女，容貌絶易。元庆遂寄世散想留心，放于爱欲之门。灵魔举其浊目，朱宫辍其仙名，虽不移还地官，于此即灭，一退遂经三劫中。值火劫改运，元庆又受照寄胎于洪氏之胞。上天以其先身好色，故转为女子，以遂其先好色之愿。以朱陵元年岁在丙午，诞於丹童龙罗卫天洞明玉国朱霍之阿，改姓洪，讳那台。厥年十四，容色絶眸，天人所爱，是时一国莫不倾心。那台秉心执操，守贞自固，终不邪视。敬好道法，心愿神仙，恒市香膏，然灯照冥，珍宝布散，供养道士，愿国安宁，土丰民盛，普天长存。大作功德，诸天所称，名标上清。南极上灵紫虚元君，托作庸人，下世教化，见那台贞洁，好尚至法，回驾于丹台之阿，授那台《灵宝赤书南方真文》一篇。于是那台志励殊勤，自谓一生作此女子，处于幽房，无由得道。因长斋持戒，思念愿得转身为男。晨夕栗慷，恒无怠倦。丹心遐彻，并致感通上真下降。

元始天尊时于琅〔碧之溪〕扶〔瑶〕之丘，坐长林枯桑之下，众真侍座，分校《仓元宝録灵宝真文》，诸天浇灌4香华，妓乐流精月水，无鞅数种，光明洞达，映朗十方。是日那台正于室内行香礼愿，见有五色紫光曲照斋堂，于是心悟，疑是不常。仍出登墙西望，遥见东方桑林之下，华耀奕奕，非可胜名。去那台所住数百里中，隔闵〔瞬谷〕沧海之口，心怀踊跃，无由得往。遥愿天尊◇◇◇◇二因叉手〕遥礼，称名那台，先缘〔不厚，致作女身，发心愿〕乐，志期神仙，道高〔法妙，不可得攀，日夕思念〕，冀得灭度，转形为男，〔历年无感，常恐生死，不〕得遂通弥龄之运。有5〔于今日天河隔碍，无由披陈。今当投身碧海，没命于天，冀我形魂早得转轮，更建功德万劫之中，冀见道真。言讫，便从墙上投身掷空，命赴沧海极渊之中。纷然无落，即为水帝神王以五色飞龙捧接，女身俄顷之间，已于悬中得化形为男子，乘龙策虚，飞至道前。于是元始即命仙都锡加帝号，于火劫受命，辅于灵宝青帝玉篇。七百年中，火劫数极，青气运行，随元灭度。以开光元年于弥梵罗台霄絶寥丘飞元云根之都，沧霞九云之墟，元始又锡安宝华林青灵始老帝君号〕。

〔道言：南方梵宝昌阳丹灵真老君者，本姓郑，字仁安，大炎之胤，生于禅黎世界赤明天中。生有三气之云缠其身，朱鸟鼓鵰覆其形。三日能言，便知宿命。年及二十，面有金容玉颜，便弃世离俗，远游山林。于寒林洞宫遇玄和先生，授仁安《灵宝赤书五气玄天黑帝真文》一篇，智慧上品十戒而去。仁安于是奉戒而长斋，大作功德，珍宝布施，以拯诸罚，割口饴鸟，功名彻天。因于西那国遇天洪灾，大水滔天，万姓流漂。仁安于洪波之上泛舟诵戒，书黑帝真文以投水中，水为开道百顷之地，鸟兽卢鹿、虎豹师子皆往依亲，悉得无他。是时国王百口登楼而漂没，叹不能得度。仁安见王垂没，乃浮舟而往，以所佩真文授与国王。王敬而奉之，水劫即退，翕然得过。王既得免，真文于是即飞去入云中，莫知所在。仁安失去真文，退仙一阶，运应灭度，托命告终，死于北戎之阿，暴露灵尸三十余年，形体不灰，光色鲜明，无异生时，在于北戎长林之下。时国王游猎，放火烧山，四面火匝，去其灵尸之间百步之内，火不得然，1鹿虎豹莫不依亲。王怪而往，见灵尸之上有三色之光，云雾郁冥，鸟兽匝绕。王乃伐薪围尸，放火焚烧。于时尸放火中，郁起成人，坐青烟之上，指拈虚无，五色焕烂。左右侍者、仙童玉女三百余人，肃然而至。凡是禽兽依亲之者，并在火中，皆得过度。仁安以赤明二年岁在丙午，于迦摩坦娄于翳天中洞寥之岳，改姓洞浮，讳日极炎，受锡南单梵宝昌阳丹灵真老，帝号丹灵老君也〕。〔道言：中天玉宝元灵元老君者，本姓琨，字信然。盖洞元之胤，中和之胄，生于善忍世界青元天中流生之丘。受生一劫，默然不语，混沌无心，食气为粮。天地未光，无常童子于无色之国，授信然《灵宝赤书赤帝真文》一篇，于是而言。是时惟修一身，初不开张，广度天人，善功未充，运应更灭。于青元天中，命终流生之州，灵体絶丘之下，经一百余年，死而不灰，常有黄气覆盖其上。至水劫流行，天下溟然，灵骸四面涌土连天，遏云水道。信然应化，郁然而起，更生成人，改姓通班，讳曰元氏。水过之后，天地开光，三象玄曜，七元高明。元始天尊以开光二年岁在己丑，于高桃历冲龙罗天反魂林中，锡元氏玉宝元灵元老君号〕。〔道言：西方七宝金门皓灵皇老君者，本乃灵凤之子也。灵凤以呵罗天中降生于卫罗天堂世界，卫罗国王取而蓄之。王有6长女，字曰配瑛7，意甚怜8爱，常与共戏。于是灵凤常以两翼扇女面，后十二年中，女忽有胎，经涉三月。王意怪之，因斩凤头，埋着长林丘中。女后生女，堕地能言，曰：我是凤子，位应天妃。王即名曰皇妃。生得三日，有群凤来贺，玄哺玉霜、洪泉曲水、八炼芝英。年八岁，执心肃操，超拔俗伦。常朝则谒日，暮则揖月，于重宫之内，王设厨膳，物不味口。天作大雪一年不解，雪深十丈，鸟兽饿死。王女思忆灵凤，往之游好，驾而临之长林丘中，歌曰：杳杳灵凤，绵绵长归，悠悠我思，永与愿违，万劫无期，何时来飞。于是王所杀凤郁然而生，抱女俱飞，径入云中。王女今于景霄之上，受书为南极上元君，常乘九色之凤。此女前生万劫已奉灵宝，致灵凤降形，得封南极元君之号。皇妃功德遐彻，天真感降，以上元之年岁在庚申七月七日中时，元始天尊会于卫罗玉国凤麟之丘，坐蹇华之下，众真侍坐。是时皇妃所住室内，忽有日象，如镜之圆，空悬眼前。皇妃映见天真大神，普在镜中长林之下，一室光明。于是自登通阳之台，遥望西方，见凤生丘上，紫云郁勃，神光玮焕，非可得名。去皇妃所住五百步许，逼以女根处在宫内，无由得往。须臾，忽有神凤来翔，集于台上。皇妃白凤言曰：西方有道，心愿无缘，不审神凤可得暂驾见致与不？于是凤即敷鵰，使坐鵰上，举之径至道前。元始天尊指以金台王母，即汝师也，便可施礼。皇妃叩头上启：惟愿众尊特垂哀矜，则枯骸更生。言毕，金母封以西灵玉妃之号，即命九光灵童披霜罗之蕴，出《灵宝赤书白帝真文》一篇，以授皇妃。受号三百年中，仍值青劫改运，皇妃方复寄胎于李氏之胞三年，于西那玉国金垄幽谷李树之下而生，化身男子，改姓上金，讳日昌。至开光元年岁在上甲，元始天尊锡为西方七宝金门皓灵皇老君号〕。

〔道言：北方洞阴朔单郁絶五灵玄老君者，本姓浩，字敷明。盖玄皇之胤，太清之胄，生于元福弃贤世界始青天中。年至十二，性好幽寂，心翫山水，远于家中，或去十日，时复一还。时天下灾荒，人民饿殍，一国殆尽。敷明于地境山下遇一顷巨胜，身自采取，饷惠穷乏，日得数过，救度垂死数千余口。随取随生，三年不讫，他人往觅，莫知其处。是时辛苦，形体憔悴，不暇营身，救于百姓，遂致疲顿，死于山下。九天书其功德，金格记其玉名，度其魂神于朱陵之宫。后帝遣金翅大鸟，常敷两翼以覆其尸，七百年中尸形不灰。至水劫改运，洪灾滔天，水泛其尸，漂于无崖之渊。水过之后，敷明尸落贝胄耶渠初默天郁单之国北垄玄丘。四十年中，又经山火盛行，焚烧尸形，于火中受炼而起，化成真人，五色之云覆盖其上。火尚猛盛，敷明嗽唾成洪雨大水，以灭火势。敷明虽已得道，咸轲备经，水火艰辛，亦为理尽。至开明元年，于北垄玄丘改姓黑节，讳灵会。元始天王锡灵会洞阴朔单郁絶五灵玄老君号〕9。

〔道言：昔襌黎世界队王有女，字経音，生乃不言。年至十四，王怪之焉，乃弃女于南浮长桑之阿空山之中。女乏粮食，常仰日咽气，引月服精，自然充饱，体不疲损，常行山中，周匝岩洞。忽与神人会于丹陵之舍柏林之下，神执経音右手，题赤石之上，语経音曰：汝虽不能言，可忆此也。経音私心自悼：受生不幸，口不能言，弃在穷山，誓心自愿得还人中，当作功德，无有爱惜，百劫之后，冀与愿会。天为其感，遣朱宫灵童下教経音理身之术，授其赤书八字，経音于是能言。経音晨夕朝礼天文，道真既降，逆知吉凶，役使百灵，坐命十方，于山而出，还于王国。时天下大旱，人民熏燎，王大惧怖，祈请神明。経音往白王言：常闻山中有女不言，能感于天，王识之乎？王于是悟识是王女，乃迎女还宫，见女能言，王见愧颜。女显其道，为王仰啸，天降洪雨，注水至丈。于是化形隐景而去，仍更寄形王氏之胞，运未应转，方又受生，还为女身。父字以福庆，名日阿丘会。年及人礼，乃发大慈之心，布施穷乏，独寝一处，不杂于物，然灯烧香，长斋幽室，丹诚感积，道为之降。以开光元年，十方大圣尊神妙行真人，会南圃丹霍之阿三元洞室青华林中，众真侍坐，香华伎乐五千余众，真文奕奕，光明洞达，映朗内外，云景焯烁如星中之月，去阿丘曾所住舍数十里中。丘曾时年十六，见舍光明，内外朗照，疑似不常，乃出南向望见道真。丘曾欢喜，叉手作礼，遥称名曰：丘曾今遭幸会，身睹天尊，非分之庆，莫知所陈，归命十方天中之天。惟蒙玄鉴，赐以诫言，万劫灭度，翼得飞仙。魔见丘曾发大愿，力过魔界，因化作五帝老人，往告丘曾云：我受十方尊神使命，来语汝曰：灵宝法兴，五道方行，每欲使人仁爱慈孝，恭奉尊长，敬承二亲。如闻汝父当娉，汝身已相许和，受人之言，父母之命不可不从，宜先从之，人道既备，余可投身。违父之教，仙无由成。女答魔言：我前生不幸，夙无因缘，功德未充，致作女身，晨夕克励，誓在一心，用意坚固，应于自然。生由父母，命归十天，诚违父教，不如君言。魔见丘曾执心曷正，于是便退。丘曾自云：道既高邈，无缘得畅。乃聚柴发火，焚烧身形，冀形骸得成飞尘，随风自举，得至道前。于是火然，丘曾投身，纷然无着，身如蹈空。俄顷之间，已见丘曾化成男子，立在道前。元始天尊师(指)命南极尊神为丘曾之师，授丘曾十戒灵宝真文。元始天尊又告南极尊神曰：丘曾前生万劫已奉灵宝，功德未备，致寄生转轮，至于今日化生人中，见吾出法，即得化形，当更度人九万九千，乃得至真大神，为洞阳赤明天帝〕。

〔南极尊神者，本姓皇，字度明，乃阎浮黎国宛王之女也。生于禅黎世界赤明天中，生乃富贵，父为国王。女居宫内，金床玉榻，七色宝帐，明月双珠，光照内外，王给妓女数千人，国中珍宝无有所乏。常欲布散，大建功德，志极山水，访及神仙，逼限宫禁，津路无缘，志操不乐，心自愁煎。王意怜愍，慰谕百端，问女意故，女终不言，泪落如雨，切无一欢。王加其妓乐，日日作唱。度明闻乐常如不闻，独在一处清静焚香，长斋持戒，日中乃餐。王知其意，乃于宫中为踊土作山，山高百丈，种植竹林，山上作台，名曰寻真玉台。度明弃于宫殿，登台栖身，遮遏道径，人不得通，单影独宿一十二年。积感昊苍天帝君遣朱宫玉女二十四人，乘云驾凤下迎度明。当去之夕，天起大风雨，雷电激扬，地舍旋转，惊动一国。王大振惧，莫知所从，天晓分光，失去山台，不见其女。天帝迎度明于阳丘之岳丹陵上舍相林之中，朱凤侍卫，神龙翼轩，玉童玉女三百余人。于后大劫数交，天地易位，度明应在弃落之例，南上感其丹至，朱宫书其紫名，化其形骸于无始之胞，一劫而生，得为男身。于南丹洞阳上馆明珠七色宝林，赤帝梵宝昌阳丹灵真老君，锡度明以南极上真之号〕10。

1按敦煌吐鲁番文书中，现已发现此经残抄本五件。编号为：P・3022v、MX7072、P・T.0560v、MX6447、龙谷3289V。其中R3022V卷首完全，存文较多，今用作底本。又按《云笈七签》第Kn、o2等卷中，摘録《洞玄本行经》佚文甚多，今用作参校本。凡方括号中文字，皆是据七签本作校补，不复详注。
2赤光：七签本作『赤明』，近是。
3云天：七签本作』云台』，近是。
4P.T.0560V残抄本起于此字以下。
5R3022V抄本止于引处。以下经文据七签本拟补。
6RT.0530V残抄本止于此处。
7配瑛：或作『丑瑛』。
8龙谷3289V残片，起上段末『魂林中锡元』，止于此处。
9按此段经文又见于七签本卷86引述，部分讹漏文字已改补。不复详注。
10《云笈七签》第1。1、02卷引文止于此。按《无上秘要》卷47亦摘録《洞玄本行经》佚文甚多，其部分文字见合EX6447残片，但与七签本引文不合。今从略。
