# 岳元帅宝诰

志心归命礼。三峰挺耸，手执沥泉神枪；五部齐眉，身披雪花银铠。御前元帅，殿内将军。上司九天雄兵神将，下掌五狱罪鬼亡魂。三界有求皆显化，万方号令尽施行。忠心贯日，为万世臣道之规，孝行可风，作千古子职之训。显神威于金陵城，千秋勿替，著功绩于朱仙镇，百世长存。座下三十二将，破贼除奸，身随五百儿郎，擒妖获怪。群生载德，万姓钦崇。至刚至勇，至孝至仁，治世祖师，伏魔上将。精忠武穆王，义勇大巡察。救民正直称少保，护国无私号鄂王。大悲大愿，大圣大慈，玉帝殿前，兼理右相道德元君，无量普济妙法大天尊。
