# 碧霞宝诰

志心皈命礼。泰山顶上，东岳内宫。曩时现玉女之身，根本即帝真之质。膺九炁而垂慈示相，冠百灵而智慧圆融。行满十方，功周亿劫。位镇天仙之号，策显碧霞之封。统岳府之神兵，掌人间之善恶。巡声赴感，护国安民。大圣大慈，至孝至仁。天仙玉女，广灵慈惠。恭顺溥济，保生真人。护国庇民，弘德碧霞元君。
