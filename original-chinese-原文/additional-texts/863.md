# 《老君二十七戒》

《老君二十七戒》出自道教典籍《云笈七签》由“九行”和“二十七戒”组成。。此戒分为了九行、上九戒、中九戒与下九戒。根据不同的持戒程度，有着不同的持戒效果。

九行
行无为，行柔弱，行守雌、勿先动，此上最三行。

行无名，行清静，行推善，此中最三行。

行忠孝，行知足，行推让，此下最三行。

右九行，二篇八十一章集合为道舍，尊卑同科。九行备者，神仙；六行备者，寿；三行备者，增年。

上九戒
戒勿费用精神；戒勿食含血之物，乐其美色；戒勿伤王气。戒勿贪宝货；戒勿忘道；戒勿为妄动。戒勿枝形名道；戒勿杀生，戒贪功名。此上九戒。

中九戒
戒勿为耳目鼻口所娱；戒常当谦让；戒举百事详心，勿惚恫。戒勿学邪文；戒勿资身好衣美食；戒厌求名誉。戒勿贪高荣强求；戒勿轻躁；戒勿盈溢。此中九戒。

下九戒
戒勿与人诤曲直，得失避之；戒勿为诸恶；戒勿厌贫贱，强求富贵。戒勿多忌讳；戒勿称圣人大名；戒勿强梁。戒勿祷祠鬼神；戒勿自是；戒勿乐兵。此下九戒。

右二十七戒，二篇共合为道渊，尊卑同行。上备者，神仙。持十八戒备者，寿。持九戒备者，增年，不横夭矣。
