# 《参同契直指三相类》

参同契者，敷陈梗概，不能纯一，泛滥而说，纤微未备，阙略仿佛。今更撰录，补塞遗脱。润色幽深，钩援相逮，旨意等齐，所趋不悖，故复作此，命三相类。大易性情，各如其度。黄老用究，较而可御。炉火之事，真有所据。三道由一，俱出径路。枝茎花叶，果实垂布，正在根株，不失其素。诚心所言，审而不误。三相者，一相大《易》性情，一相黄老之术，一相炉火之事。三道由一，故名三相类。类者，亦契合之义。

东汉叔通淳于真人撰

栖云山悟元子刘一明解
