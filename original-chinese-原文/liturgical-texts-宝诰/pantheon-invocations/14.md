# 东王公宝诰

志心皈命礼。清微大道，无极神君。元始之化炁分真，紫府之潜龙勿用。称帝於方诸之山，职掌天阶仙籍。立阙于碧海之上，道称化育群生。三宫有管辖之司，八帝为无为之座。届期登台，南顾宛尔，紫炁东来，湛然真静。诞迪玄功，无上之君，群真之祖。大悲大愿，大圣大慈。东华大司命，少阳帝主，扶桑帝君，东王木公天尊。
