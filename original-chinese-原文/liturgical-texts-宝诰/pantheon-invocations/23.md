# 天猷元帅宝诰

志心皈命礼。妙有天中,通明殿右。领天罡之次帅。列下土之诸侯。悯凡庸迷谬以丧真。仰圣相大光而作序。赞演诸天之隐韵。述敷大梵之仙章。俯怜崇奉之诚。大赐护持之力。云随步发,海逐身流。大悲大愿,大圣大慈。通天祈祐,延祥涤厄。滋育身命。北极天猷大元帅。普化天帝。证果冲和应善天尊。
