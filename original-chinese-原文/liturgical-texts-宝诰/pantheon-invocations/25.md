# 普化宝诰

志心皈命礼。九天应元府，无上玉清王。化形而满十方，谈道而趺九凤。三十六天之上，阅宝笈，考琼书；千五百劫之先，位正真，权大化。手举金光如意，宣说玉枢宝经。不顺化作微尘，发号疾如风火。以清净心，而弘大愿；以智慧力，而伏诸魔。总司五雷，运心三界。群生父，万灵师，大圣大慈、至皇至道、九天应元雷声普化天尊。
