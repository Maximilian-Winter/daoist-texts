# 三台宝诰

志心皈命礼。太微垣内，天阶宫中。秉虚无自然之炁，作调和阴阳之主。现三级之形，示双目之象。黼黻帝宸而宣示政令，辅覆斗魁而主录生死。主持禄德之权衡，考核诸仙之降升。均调六炁，安泰三才。生养万物，胎护群生。大悲大愿，大圣大慈。驱邪缚魅，保命护身。上台虚精，开德星君。中台六淳，司空星君。下台曲生，司禄星君。三台华盖星君。
