# 药王宝诰

志心皈命礼。太极宫中，全真天上，擅回生之妙术，开大道之菁华，幼号神童，长多奇迹，羡门广成之誉，睿赏非虚。齐梁隋唐之朝，年华莫测，峨峰谢表书墨迹以无痕，肘后天机入宫而启秘论。该三教方著，千金洵药镜之医王，实玄宗之领袖。大慈大悲，大圣大愿。至妙至神，降龙伏虎。护国救民灵感孙大真人。

药王孙真人宝诰 至心皈命礼
礼请无上药王尊，悲心济世孙真人,
九老洞中传真谛，三天门下炼丹神，
身骑黑虎遊世界，足踏火车遊崑崙，
身穿红袍白玉带，常将妙药带随身，
蓬莱海岛神仙客，阎浮世上药王尊，
玉像堂堂朝金阙，衣冠整整谒高真，
橘井炼丹功成满，点石成金济良民，
人间有病来相请，伏望尊人救济民，
拦前断后顶戴去，交钱化纸断人行，
持家化宅为金阙，人口变作天仙人，
一十八代明医祖，二十八位药王尊，
点化龙目并凤眼，祛邪捉魅斩妖精，
医龙医虎显道德，催生保产誓无穷，
弟子启请望来临，大赐祯祥常拥护。
